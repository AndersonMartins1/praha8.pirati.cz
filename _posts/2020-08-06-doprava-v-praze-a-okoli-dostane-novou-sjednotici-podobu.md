---
layout: post
category: blog
title: 'Doprava v Praze a okolí dostane novou sjednotící podobu'
date: 2020-08-06T05:51:00.000Z
author: Martin Štěrba
authorId: martin.sterba
image: posts/mhd-novebarvy.jpg
tags: [klub, Praha 8, MHD, nové barvy, PID, Integrovaná doprava]
---


Pražskou integrovanou dopravu sjednotíme do stejných barev, aby byla na první pohled rozpoznatelná! Teď tomu tak není. Jak vysvětloval náměstek pro dopravu **Adam Scheinherr** z uskupení Praha sobě, nyní můžete narazit až na 17 různých barevností. A pokud bychom nic neudělali, přibývaly by další. Místo toho jsme se ale rozhodli pro jednotný styl.

> **K čemu je to dobré? Výhod je hned několik.** Cestující budou hned vědět, že tady platí jejich kupon na MHD. Díky tomu můžou zaplatit méně za jízdné v tarifu Pražské integrované dopravy (PID). Na nádraží poznáte na první pohled příměstský vlak a neuděláte si neplánovaný výlet rychlíkem někam do daleka.

Šedá barva je navíc jednodušší na čištění (majitelé aut jistě potvrdí) a také tolik nepřitahuje teplo, takže se nám nebudou přehřívat klimatizace (autobusy s modrými střechami s tím teď mívají problém). Praha tak může ušetřit. No a konečně ten design bude města a nikdo nás nebude moci vydírat přes autorská práva. Změna je proto výhodná.

Primátor Zdeněk hřib ještě na pravou míru uvedl fake news, kterou šíří opozice, že prý to bude Pražany stát stamiliony. Nebude! 

> **Praha za to nezaplatí nic navíc. V nových barvách budou vždy až nové vozy, ty stávající se přebarvovat nebudou. Jedině kdyby mělo dojít k plánované obnově celého laku, která se musí udělat tak jako tak (České dráhy ji teď budou na své náklady dělat u několika příměstských vlaků City Elefant). K obměně tak dojde postupně.**
