---
title: Pomozte nám v sobotu 22. května uklidit Rohanský ostrov
authorId: martin.sterba
image: posts/rohanskyostrov-uklid.jpg
tags: [Libeň, Karlín, Rohanský ostrov, Veřejný prostor, Životní prostředí]
---

**Rohanský ostrov volá o pomoc. Hledáme tímto statečné přátele, bez rozdílu věku a pohlaví, kteří pomohou zatočit s neřádstvem, krásu ostrova rohanského dusící** Oko poutníkovo, stejně jako zdejší ptactvo zpěvné, trpělo již dost pod útiskem odpadu! Přichází čas odplaty! 

V sobotu 22. května od 11 hodin se chopme hrabí, které zapůjčíme na místě, pytlů (ty taky poskytneme) a pod ochranou rukavic pracovních (dokonce i ty pro vás budeme mít 😉), naplňme obří kontejnery, které nám přiveze hlavní město Praha.eu. A něco k jídlu samozřejmě za odměnu také dostanete, žádný strach.

[![Mrkněte](http://img.youtube.com/vi/3FpWsV_Sok4/0.jpg)]("http://www.youtube.com/watch?v=3FpWsV_Sok4")

Sraz bude u lodi BAM BU DAH, která kotví pár kroků od Libeňského mostu. Těšíme se na Vás. 

PS: Budeme rádi, když tuto pozvánku budete šířit dál. 😊
