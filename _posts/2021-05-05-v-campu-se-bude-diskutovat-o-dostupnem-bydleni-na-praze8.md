---
title: V CAMPu se bude diskutovat o dostupném bydlení na Praze 8
author: Martin Štěrba
image: posts/vystavba-palmovka.jpg
tags: [Bydlení]
---

**Městská část Praha 8 eviduje v současné době víc než 100 000 stálých obyvatel, a toto číslo se bude i kvůli nové zástavbě v Karlíně, na Červené Báni, v Čimících a na dalších místech zvyšovat.** 

> Jak vytvořit dobré podmínky pro život celých rodin? 
> Jak jim nabídnout finančně dostupné a kvalitní bydlení a vybavenost? 
> Kam se má ubírat bytová výstavba? 
> Jaké možnosti má samospráva a jaké nástroje má využít? 

Všem těmto otázkám se bude [věnovat panelová diskuse o dostupném bydlení](https://www.facebook.com/events/800938590827370), kterou pořádá městská část Praha 8 ve spolupráci, Magistrátem hlavního města Prahy a Centrem pro architektury a městské plánování (CAMP). Se zástupci městské části, magistrátu, bytových družstev, bankovního sektoru a dalšími odborníky budou diskutovat radní hlavního města Prahy pro legislativu Hana Kordová Marvanová (STAN) a radní MČ Praha 8 pro majetek a strategický rozvoj Tomáš Hřebík (STAN).

Akce se uskuteční ve čtvrtek 6. dubna 20221 od 16 hodin on-line. Stream můžete sledovat [na webu campuj.online](https://www.campuj.online/zive). Dotazy můžete klást pomocí aplikace [Sli.do pod heslem #praha8](https://app.sli.do/event/wutzcdrd/live/questions).


