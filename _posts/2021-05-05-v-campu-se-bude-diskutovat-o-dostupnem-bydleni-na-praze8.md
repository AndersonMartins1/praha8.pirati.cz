---
title: V CAMPu se bude diskutovat o dostupném bydlení na Praze 8
authorId: martin.sterba
image: posts/vystavba-palmovka.jpg
tags: [Bydlení]
---

**Městská část Praha 8 eviduje více než 100 000 stálých obyvatel, a toto číslo se bude i kvůli nové zástavbě v Karlíně, na Červené Báni, v Čimících a na dalších místech zvyšovat.** 

> Jak vytvořit dobré podmínky pro život celých rodin? 
> Jak jim nabídnout finančně dostupné a kvalitní bydlení a vybavenost? 
> Kam se má ubírat bytová výstavba? 
> Jaké možnosti má samospráva a jaké nástroje má využít? 

Všem těmto otázkám se bude věnovat panelová diskuse, kterou pořádá městská část Praha 8 ve spolupráci, Magistrátem hlavního města Prahy a Centrem pro architektury a městské plánování (CAMP). V diskuzi budou mluvit radní hlavního města Prahy, Hana Kordová Marvanová (STAN), radní MČ Praha 8 Tomáš Hřebík (STAN) se zástupci městské části, MHMP, bytových družstev, bankovního sektoru a dalšími odborníky.

Akce probíhá pouze on-line. Stream můžete sledovat [na webu campuj.online](https://www.campuj.online/zive). Dotazy můžete klást pomocí aplikace [Sli.do pod heslem #praha8](https://app.sli.do/event/wutzcdrd/live/questions).


