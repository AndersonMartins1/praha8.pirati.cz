---
title: Zavedení Cityvizoru se o rok posouvá, koalice chtěla všechno nebo nic
authorId: jan.hamal.dvorak
image: posts/cityvizor-kalkulacka.png
tags: [Transparentnost, Zastupitelstvo]
---

**Koalice ODS, TOP09, STAN a Patriotů hledá důvody, proč není možné dle [původní domluvy nasadit rozklikávací rozpočet Cityvizor](https://praha8.pirati.cz/aktuality/prosadili-jsme-cityvizor.html).** Navzdory tomu, že usnesení zastupitelstva z minulého roku znělo jasně: „Nasadit na úřadě i všech podřízených organizacích“, tak kolegové z ODS jej interpretovali po svém jako "všechno nebo nic", patrně s ohledem na jakousi "politickou dohodu" mezi ODS a ANO. 

>"Takže aby se mohli občané podívat na to, jak hospodaří radnice s bezmála miliardou ročně, bude se čekat na zavedení CityVizoru do každé mateřské školy," říká zastupitel [Jan Hamal Dvořák](https://praha8.pirati.cz/lide/jan-hamal-dvorak.html), který zavedení Cityvizoru v naší městské části dlouhodobě podporuje. 

Protože nás už taškařice nebaví, nabídli jsme koalici, že si projekt vezmeme na starost místo nich. Uspěli jsem jenom částečně. Za realizaci jsou nyní společně zodpovědní Josef Slobodník (ODS) a Jan Hamal Dvořák (Piráti). Navzdory tomu, že úřad je podle tajemníka Josefa Rambouska připraven začít zveřejňovat své hospodaření do 14 dnů, rozklikávací rozpočet pro rok 2021 koalice neuveřejní.

Držte nám tedy palce, ať se konečně od poloviny roku 2022 můžeme společně začít v reálném čase dívat na to, kam plynou naše daně! 

