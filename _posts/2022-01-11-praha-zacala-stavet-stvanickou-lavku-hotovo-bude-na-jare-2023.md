---
title: Praha začala stavět Štvanickou lávku, hotovo bude na jaře 2023
authorId: martin.sterba
image: posts/zahajeni-stavby-stvanicke-lavky/zahajeni-stavby-stvanicke-lavky7A.jpg
tags: [Doprava, Karlín, Štvanická lávka (HolKa)]
fancybox:
  - name: Zahájení výstavby Štvanické lávky
    img:
      - { src: posts/zahajeni-stavby-stvanicke-lavky/zahajeni-stavby-stvanicke-lavky1.jpg, title: Zahájení výstavby Štvanické lávky }
      - { src: posts/zahajeni-stavby-stvanicke-lavky/zahajeni-stavby-stvanicke-lavky2.jpg, title: Zahájení výstavby Štvanické lávky }
      - { src: posts/zahajeni-stavby-stvanicke-lavky/zahajeni-stavby-stvanicke-lavky3.jpg, title: Zahájení výstavby Štvanické lávky }
      - { src: posts/zahajeni-stavby-stvanicke-lavky/zahajeni-stavby-stvanicke-lavky4.jpg, title: Zahájení výstavby Štvanické lávky }
      - { src: posts/zahajeni-stavby-stvanicke-lavky/zahajeni-stavby-stvanicke-lavky5.jpg, title: Zahájení výstavby Štvanické lávky }
      - { src: posts/zahajeni-stavby-stvanicke-lavky/zahajeni-stavby-stvanicke-lavky6.jpg, title: Zahájení výstavby Štvanické lávky }
      - { src: posts/zahajeni-stavby-stvanicke-lavky/zahajeni-stavby-stvanicke-lavky7.jpg, title: Zahájení výstavby Štvanické lávky }
      - { src: posts/zahajeni-stavby-stvanicke-lavky/zahajeni-stavby-stvanicke-lavky8.jpg, title: Zahájení výstavby Štvanické lávky }      
      - { src: posts/zahajeni-stavby-stvanicke-lavky/zahajeni-stavby-stvanicke-lavky9.jpg, title: Zahájení výstavby Štvanické lávky }
  - name: Vizualizace Štvanické lávky
    img:
      - { src: posts/vizualizace-stvanicka-lavka/lavka1.jpg, title: Vizualizace Štvanické lávky }
      - { src: posts/vizualizace-stvanicka-lavka/lavka2.jpg, title: Vizualizace Štvanické lávky }
      - { src: posts/vizualizace-stvanicka-lavka/lavka3.jpg, title: Vizualizace Štvanické lávky }
---

**Dnes byla zahájena stavba Štvanické lávky, která propojí Karlín s Holešovicemi. Hotovo bude za zhruba 14 měsíců - otevření nové lávky by mělo být začátkem jara příští roku. Pěším a cyklistům se tak výrazně usnadní přesun mezi oběma břehy řeky a zlepší se i přístup do zeleně na Štvanici.**

Díky lávce se karlínští dostanou za pár minut před brány Holešovické tržnice. Urychlí taky cestu lidem z Žižkova. Svou polohou totiž navazuje na Vítkovský tunel. Skvělé také je, že díky nové lávce bude i pohodlnější přístup na ostrov Štvanice. Rekonstrukce se dočká i Bubenské nábřeží na holešovické straně a cyklostezka na karlínské straně.

>"Po našem nástupu do vedení hlavního města Prahy byla dopravní infrastruktura včetně většiny mostů v katastrofálním stavu, proto se od počátku stala její postupná obnova jednou z našich hlavních priorit. Kromě oprav stávajících mostů ale pracujeme i na mostech nových. Skvělé je, že získáme i nový bezbariérový přístup na ostrov Štvanice, který čeká celková proměna a stane se z něj nový park. Štvanická lávka bude strategická i pro cyklodopravu, protože propojí cyklostezky vedoucí podél řeky na obou březích,” uvádí primátor hlavního města Prahy Zdeněk Hřib.

>"Spojení novou lávkou mezi Karlínem a Holešovicemi je dobrý krok, jak zajistit občanům snadnou a bezpečnou prostupnost mezi oběma čtvrtěmi pěšky či na kole. Osobně jsem rád, že projekt zahajujeme symbolicky v roce, kdy slavíme 100 let připojení Karlína k hlavnímu městu Praze,“ říká starosta městské části Praha 8 Ondřej Gros (ODS).

>"Spojení dvou břehů Vltavy obyvatelé Karlína a Holešovic potřebovali dlouhé roky. Výstavbu lávky, která propojí Karlín s Holešovicemi, jsme proto měli také v našem programu pro komunální volby v roce 2018. Jsem moc rád, že hlavní město Praha pod vedením Pirátů teď lávku začíná stavět. Dík zaslouží všichni, kteří se na tom podíleli," říká předseda Pirátů v Praze 8 [Martin Štěrba](https://praha8.pirati.cz/lide/martin-sterba.html).

Lávka je navržena jako segmentový trámový most s parapetními nosníky. Délka mostu je 299,4 metru, délka boční rampy na Štvanici je 84 metrů. Stavba sestává z osmi polí, maximální rozpětí pole je 55,4 metru. Založena bude hlubinně na velkoprůměrových vrtaných pilotách. Počítá se také se zakládáním v řece Vltavě. Krajní pole na holešovickém břehu je pro případ povodní navrženo jako zdvižné.

Podoba HolKy vzešla z mezinárodní architektonicko-konstrukční soutěže a vítězná podoba je od autorů Petr Tej, Marek Blank a Jan Mourek. Konstrukce nejde do výšky a nebude bránit chodcům a cyklistům v pohledech na Prahu, vodu a stromy. HolKa bude postavena z ušlechtilého materiálu, ultra-vysokohodnotného betonu (UHPC – ultra-high-performance-concrete) s lesklým bílým mramorovým povrchem. Na lávku bude komfortní a jednoduchý přístup, její návrh počítá i s požadavky protipovodňové ochrany a bezbariérového řešení nástupů na lávku.

Stavba lávky si vyžádá také mimořádná dopravní opatření. Práce budou realizovány v koordinaci s chystanou rekonstrukcí kanalizace na Bubenském nábřeží před Pražskou tržnicí i s následnou obnovou komunikace včetně tramvajové tratě na stejném místě. První omezení automobilové i cyklistické dopravy včetně pěších je naplánováno už od soboty 15. ledna 2022.

{% for galery in page.fancybox %}
<div class="mt-4">
  <h3>{{ galery.name }}</h3>
  <div class="grid grid-cols-4 gap-4">
  {% for item in galery.img %}
    <div class="">
      <a data-fancybox="gallery" href="{% asset '{{ item.src }}' @path %}" data-caption="{{ item.title }}">{% asset '{{ item.src }}' magick:resize='200x150^' magick:gravity='center' magick:crop='200x150+0+0' class="rounded" %}</a>
    </div>
  {% endfor %}
  </div>
</div>
{% endfor %}
