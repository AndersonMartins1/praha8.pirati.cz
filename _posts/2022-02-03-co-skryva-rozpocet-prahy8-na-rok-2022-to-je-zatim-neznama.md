---
title: Co skrývá rozpočet Prahy 8 na rok 2022? To je zatím velká neznámá!
authorId: michal.novak 
date: 2022-02-03
image: posts/zastupitelstvo_leden2022.jpg
tags: [Finance, Finanční výbor, Zastupitelstvo]
---

**Na středečním jednání zastupitelstva městské části Praha Prahy 8 představila vládnoucí koalice v čele s ODS návrh rozpočtu pro rok 2022. Je schodkový a nekoncepční.**

Naše zastupitelka [Alice Hamalová](https://praha8.pirati.cz/lide/alice-hamalova.html) v rámci rozpravy o rozpočtu položila radě více než 20 konkrétních dotazů k jednotlivým kapitolám a položkám. Je smutné, že byť řadu stejných dotazů pokládala již na finančním výboru minulý týden, ani tam ani dnes se jí ani občanům často nedostalo dostatečných odpovědí.

>"Nejpodivnější ale je, že některé komise rady se prioritami rozpočtu a příslušných gescí budou zabývat zřejmě teprve následně. Takto se koncepčně pojaté rozpočty nesestavují. Ty se 'staví' jako dům odspoda na základě celkové strategie a koncepcí jednotlivých gescí. O těch jsme se ale z úst radních ani letos nic moc nedozvěděli." říká předseda našeho zastupitelského klubu [Michal Novák](https://praha8.pirati.cz/lide/michal-novak.html).

>"Už třetím rokem sledujeme, že koncepcí a argumentů se Radě Prahy 8 nedostává nebo nejsou zvěřejnovány a tedy zpřístupňovány občanům Prahy 8. Nemyslím si, že je to dáno neschopností nebo nečinností úředníků městké části. Tento problém jde za politiky, tedy za současnou vládnoucí koalicí," doplňuje Novák s tím, že kvalitně připravený rozpočet je jednou z priorit, na kterou se chceme v příštím volebním období zaměřit. 

![Hlasování o rozpočtu MČ Praha 8 na rok 2022](/assets/img/posts/rozpocet2022-schvaleni.jpg)

A co dál se dnes v jednacím sále "Bílého domu" řešilo? Diskutovalo se například o plánované studii pro území sídliště Invalidovny. Řeč přišla také na dotace pro sport, kulturu a volnočasové aktivity. 

>"Velmi oceňuji to, že se podařilo navýšit alokaci finančních prostředků pro toto dotační řízení. Zvláště v této post-pandemické době chceme podporovat děti, aby se hýbaly a aby sportovaly," říká zastupitel [Pavel Franc](https://praha8.pirati.cz/lide/pavel-franc.html).

Zastupitelstvo dnes také zrušilo Výbor pro Novou Palmovku, protože již kvůli [převodu budovy na Magistrát](https://praha8.pirati.cz/aktuality/praha8-se-dohodla-s-metrostavem-nova-palmovka-se-muze-dal-rozvijet.html) není potřebný. Na jednání zastupitelstva se naopak neřešil původně navržený bod prodeje domu v majetku Prahy 8. Ten předložil radní pro majetek Tomáš Slabihoudek (TOP 09) a hned na začátku jednání zastupitelstva ho z jednání stáhl. Z naší vlastní komunikace s kolegy na pražském Magistrátu vyplývá, že Praha chystá změny v celopražské politice pro nakládání s bytovým fondem, takže tento krok vítáme. 
