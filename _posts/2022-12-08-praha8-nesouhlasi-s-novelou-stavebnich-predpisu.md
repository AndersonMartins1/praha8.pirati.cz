---
title: "Praha 8 nesouhlasí s novelou Pražských stavebních předpisů"
author: Martin Štěrba
image: posts/parkovani.jpg
tags: [Rada MČ Praha 8, Územní rozvoj, Školství]
---

**Den po [zastupitelstvu](https://praha8.pirati.cz/aktuality/co-resilo-prosincove-zastupitelstvo.html) se sešla na svém šestém jednání i rada městské části. Tak pojďme na to.**

- Městská část podá z vlastního podnětu připomínku k návrhu novely Pražských stavebních předpisů, které schválila Rada hlavního města Prahy 17. října. Praha 8 s návrhem nesouhlasí, protože by to pro městskou část znamenalo úbytek parkovacích míst. Za osmičku toto řeší s hlavním městem hlavně místostarosta pro strategický rozvoj Tomáš Hřebík (STAN). 

- Rada schválila uzavření kontribuční smlouvy se společností EuroRak, která je investorem projektu Dům pro košatou rodinu, který by měl vyrůst v Kobylisích nedaleko koupaliště Stírka. Investor daruje městské části 384 300 Kč, tyto peníze poputují do fondu rozvoje. 

- Bylo schváleno uzavření několika nájemních smluv k městským bytům, nájemních smlouvách na nebytové prostory a několik dodatků ke smlouvám o výpůjčkách. Jen pro informaci průměrně se městské byty pronajímají za 150 Kč/m2/měsíc. 

- Byla schválena pojistná smlouva pro pojištění vozidel MČ Praha 8 a jejich organizací. Ve veřejné soutěži vyhrála Allianz pojišťovna.

- Dojde ke zvýšení počtu dětí v přípravnách třídách základních škol. Celkem přípravné třídy navštěvuje 124 dětí v osmi školách, nejvíce z nich chodí do Smysluplná škola (ZŠ Lyčkovo náměstí) a do ZŠ Bohumila Hrabala v Zenklově ulici. 

- Praha 8 uzavřela smlouvu o zajištění konektivity pro objekty úřadu. Nejlepší cenu nabídla společnosti WIA. Předmětem smlouvy je internetové připojení, zajištění služby poskytování virtuální počítačové sítě (VPN) a zajištění veřejné Wi-Fi v prostorách úřadu. 

- Došlo k narovnání dohody mezi městskou částí a společností Technologie hlavního města Prahy, a.s.. Jedná se hlavně o smlouvu o nájmu prostor sloužící k podnikání v objektu Sokolovská 121 a vyúčtování nájemného. 

Poslední rada tohoto roku se uskuteční příští středu 14. prosince.
