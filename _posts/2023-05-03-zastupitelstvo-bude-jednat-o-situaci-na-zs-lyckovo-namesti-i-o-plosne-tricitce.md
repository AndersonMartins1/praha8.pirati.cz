---
title: "Zastupitelstvo Prahy 8 bude jednat o situaci v karlínské ZŠ Lyčkovo náměstí i o plošné třicítce"
author: Martin Štěrba
image:  posts/karlin-zs-lyckovo-namesti-1.jpg
tags: [Rada MČ Praha 8, Karlín, Školství, Doprava, Zastupitelstvo]
---

**Dnes se konala mimořádná rada naší městské části. Pojďme si projet to, co rada schválila.**

V první řadě to byly dotace na kulturu, na volnočasové nesportovní aktivity dětí a mládeže a na dlouhodobě organizované sportovní výchovy mládeže na rok 2023. Komise pro kulturu rozdělovala jeden milion korun mezi pětačtyřicet žádostí - je zajímavé, že jedna z největších částek z kulturu putuje zrovna hudební skupině Joyful, která hraje na akcích městské části. Komise pro sport pak rozdělovala milion korun na volnočasové aktivity mládeže a také 14 milionů na dlouhodobě organizovanou sportovní výchovy. Milion korun získal od komise třeba fotbalový klub Meteor a nebo softballový klub Joudrs. Vše ještě bude projednávat zastupitelstvo za 14 dní. 

Rada schválila také dohodu o narovnání a vypořádání vzájemných práv a povinností mezi Prahou 8 a Bytovým družstvem Vosmíkových 18. 

Byly taktéž schváleny další body pro jednání blížícího se zastupitelstva naší městské části. Na žádost místostarosty Fichtnera zastupitelstvo projedná naplněnou vzdělávací kapacitu ZŠ a MŠ Lyčkovo náměstí a také stanovisko městské části k plošnému zavedení maximální rychlosti 30 km/h. 

Další rada je opět za týden, bude projednán mimo jiné také finální program zastupitelstva. To bude v "bílém domě" ve středu 17. května od 10 hodin.