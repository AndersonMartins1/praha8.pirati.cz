---
layout: post
category: blog
title: 'Bohnický hřbitov by mohl být pod správou městské části Praha 8'
date: 2021-02-09
author: Martin Štěrba
authorId: martin.sterba
image: posts/bohnice-hrbitov.jpg
tags: [Bohnice, Magistrát, ÚzemníRozvoj, VeřejnýProstor]
---

**Městská část Praha 8 navrhla bezúplatný převodu pozemků Bohnického ústavního hřbitova z majetku České republiky na Hlavní město Prahu s následným svěřením do správy Městské části Praha 8.** V současné době je v plánu zachovat hřbitov jako veřejné pohřebiště bez obnovení pohřbívání. MČ Praha 8 má v plánech stavební úpravy v podobě stabilizace obvodových zdí hřbitova i rozpadající se kaple, odstranění náletové zeleně a prořez stromů, a to tak aby zůstalo zachováno genia loci tohoto místa a hřbitov mohl být zpřístupněn veřejnosti.

Zastupitelstvo městské části Praha 8 se tématem zabývala již [v listopadu 2018](https://www.praha8.cz/appo/usn/677?usn=eiNOf5C93pbxpl4igoWNyeV5FyPw==), návrh byl schválen napříč politickým spektrem. Magistrát hlavního města Prahy, respektive Rada hlavního města Prahy, ale přesun neschválil z důvodu chybějící koncepce pražských hřbitovů. Koncem ledna 2021 se na nás v této záležitosti obrátil **Jiří Vítek**, místostarosta MČ Praha 8 pro územní rozvoj, znova s tím, jestli bychom mohli s tímto tématem pomoci v rámci Magistrátu. Rada městské části Praha 8 totiž na svém jednání dne 27. 1. 2021 [schválila návrh nového textu](https://www.praha8.cz/file/OGT/Rada-080-dne-27-01-2021.pdf) adresovanému Magistrátu.

Naši zastupitelé už před časem na zmíněném zastupitelstvu až na jednu výjimku hlasovali pro převod hřbitova pod správu MČ Praha 8. V rámci [anketní otázky na Pirátském fóru](https://forum.pirati.cz/viewtopic.php?f=945&t=56030) se k tomu teď vyjádřili i ostatní členové našeho místního sdružení. 

> *"Podporuji návrh bezúplatného převodu pozemků Bohnického ústavního hřbitova z majetku České republiky na Hlavní město Prahu s následným svěřením do správy Městské části Praha 8. Souhlasím s plány zachovat hřbitov jako veřejné pohřebiště, nicméně s obnovením pohřbíváním zde nepočítáme. Podporuji MČ Praha 8 v plánech na stavební úpravy v podobě stabilizace obvodových zdí hřbitova i rozpadající se kaple, odstranění náletové zeleně a prořez stromů, a to tak aby zůstalo zachováno genia loci tohoto místa a hřbitov mohl být zpřístupněn veřejnosti."*

V anketní otázce se 12 ze 17 členů místního sdružení vyjádřilo pro převod. Finální slovo bude mít Magistrát, našim pirátským kolegům jsme předali náš názor. 
