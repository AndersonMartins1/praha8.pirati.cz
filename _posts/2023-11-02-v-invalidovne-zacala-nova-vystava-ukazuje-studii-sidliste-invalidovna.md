---
title: "V Invalidovně začala nová výstava, ukazuje studii sídliště Invalidovna"
author: Karel Ptáček
image: posts/invalidovna-vystava.jpg
tags: [Invalidovna, Karlín, Územní rozvoj]
---

**V budově Invalidovny můžete až do 15. listopadu zajít na výstavu studie sídliště Invalidovna. Výstava byla slavnostně zahájena ve středu odpoledne a za nás na ní zamířil pirátský člen osmičkové komise pro územní rozvoj Karel Ptáček.**

Na vystavených panelech můžete vidět detaily z koordinační koncepční studie možné budoucí podoby sídliště Invalidovna a také tři architektonické návrhy objektu na volném prostoru mezi sídlem J&T Bank a nájemním domem Fragment.

![Výstava - Invalidovna](/assets/img/posts/ninvalidovna-vystava2.jpg)

Zahájení výstavy se účastnil i zástupce Národní památkový ústav, který představil plány, jak se v budoucnu promění a trvale zpřístupní historická budova Invalidovny. Ta se z 80% otevře lidem a vznikne tady komunitní prostředí pro návštěvníky. Budou tu také umístěny i dvě dětské skupiny. Vstup do budovy bude možný ze všech čtyř stran a bude tím zajištěna prostupnost celého objektu včetně využití přilehlých zahrad. Mezi Invalidovnou a ZŠ Petra Strozziho vznikne klidová pěší zóna.

Chcete-li se dozvědět víc, tak si do kalendáře napište veřejnou debatu, která se uskuteční 15. 11. od 17 hodin v budově Invalidovny. 