---
title: Korupce v době krize? Radní Slobodník plánoval malou domů za nákup dezinfekce
authorId: martin.sterba
image: posts/slobodnik-dezinfekce.jpg
tags: [Nouzový stav, Pandemie Covid-19, ODS, Kauza Dezinfekce]
---

*„Plán je jasnej: deset až patnáct procent pro mě, pro něj. To je minimum, pro mě. Ty mu tam ukážeš to demo a pak to bude chviličku na něm,“* Vypadá to jako knižní příběh, ale tím "pro něj" je podle [Seznam Zpráv](https://www.seznamzpravy.cz/clanek/procenta-pro-radniho-za-dezinfekci-skol-natocili-jsme-uplatky-v-casech-nouze-97328?fbclid=IwAR2ett1NmUllSOS9BvTnH04uoaxXBtRTAYO8BHAW3f98dXdap0lVLhO6YGU) Josef Slobodník, radní MČ Prahy 8 za ODS, jehož gescí je informatika. Celý příběh dal dohromady reportér Janek Kroupa, který zdokumentoval, jak si v době nouzového stavu, tedy bez výběrového řízení, domlouvá prostředník radnice Prahy 8 procenta ze zakázky na dezinfekci veřejných prostor. Vyjednával peníze i pro radního z ODS.

**Lukáš Wagenknecht, senátor**
> Neskutečně nechutné chování, korupce v době nouzového stavu navázaná na nákup dezinfekci. Vzhledem k tomu, že jde o P8, která je v mém senátním obvodě, budu aktivně sledovat a řešit. Předpokládám, že se pražská ODS s panem radním okamžitě vypořádá.

**Ondřej Profant, poslanec**
> Městská část Praha 8 je stále takový skanzen let vlády Pavla Béma. Úplatky se berou i v době celosvětové krize. Městská část zároveň neodvratně směřuje ke krachu. Nejdříve ODS prodala většinu majetku a následně přišla pohroma v podobě hospodaření hnutí ANO v minulém období. Osobně mě to už ani nepřekvapuje. Víc mě děsí, že existují politické strany, které si ODS a ANO vybrali za partnery namísto nás. To opravdu toto podporují?

**Martin Štěrba, místopředseda Pirátů na Praze 8**
> To jako vážně? Zatímco jiní šijí roušky, darují miliony na vývoj ventilátorů, vyrábějí dezinfekce a ochranné štíty, dováží zdravotnický materiál z celého světa, tak se najdou i ti, kteří chtějí v této době napakovat a kšeftují s dezinfekcí a nebojí si říct o 10 až 15 procent ze zakázky za desítky milionů korun! A tím hůř, že se to děje u nás na Praze 8, kde vládne ODS(+Svobodní), TOP09&STAN, Patrioti (dnešní Trikolora) s tichou podporou hnutí ANO. A tím, kdo chce kšeftovat je podle Seznam Zpráv radní MČ Praha 8 pro informatiku za ODS Josef Slobodník. Tak takhle opravdu ne!

**Pojďme si to sečíst:**
- jen základních škol je na Praze 8 patnáct,
- každá z nich má několik tisíc metrů čtverečních, které je třeba dezinfikovat. Každý jeden metr stojí 90 korun,
- patnáct procent pro radního a patnáct procent pro sebe – vzhledem k tomu, že se baví o zakázce v rozsahu desítek milionů korun – znamená opravdu hodně peněz.

Radní Slobodník se k tomu odmítl vyjádřit. **Chceme jasné vyjádření od ODS i členů koalice!** Opravdu by nás také zajímalo jaká byla provize u zakázek na [dezinfekce dětských hřišť a sportovišť na území MČ Praha](https://smlouvy.gov.cz/smlouva/12034464?fbclid=IwAR3ahzpxERgj979f9agPI2KR2C_yXmEmdgPmj4Usi3e3Fx23TwgfyFxc1TA). Pokud tam byla stejná dohoda jako ta z reportáže pana Kroupy, tak vedení městské části vyvedlo téměř 500 tisíc korun z rozpočtu městské části.

**kontakty:**
- Michal Novák, předseda zastupitelského klubu, 603 170 430,
- Martin Štěrba, místopředseda místního sdružení (kontakt pro média), 732 408 769.
