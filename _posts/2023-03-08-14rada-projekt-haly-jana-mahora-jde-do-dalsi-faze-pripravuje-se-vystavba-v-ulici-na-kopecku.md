---
title: "Projekt sportovní haly Jána Mahora v Kobylisích jde do další fáze a připravuje se výstavba v ulici Na Kopečku v Libni"
authorId: martin.sterba
image: posts/vizualizace/hala-jana-mahora/hala-jana-mahora3.jpg
tags: [Rada MČ Praha 8, Kobylisy, Libeň, Územní rozvoj, Sport]
fancybox:
  - name: Hala Jána Mahora v Kobylisích
    img:
      - { src: posts/vizualizace/hala-jana-mahora/hala-jana-mahora1.jpg, title: Hala Jána Mahora v Kobylisích }
      - { src: posts/vizualizace/hala-jana-mahora/hala-jana-mahora2.jpg, title: Hala Jána Mahora v Kobylisích }
      - { src: posts/vizualizace/hala-jana-mahora/hala-jana-mahora3.jpg, title: Hala Jána Mahora v Kobylisích }
      - { src: posts/vizualizace/hala-jana-mahora/hala-jana-mahora4.jpg, title: Hala Jána Mahora v Kobylisích }
---

**Dnes pro vás mám další zápisky z jednání rady naší městské části. Musím říct, že to byla docela legrace. Třeba v tom, že radní diskutovali o tom, co pěstovat v dřevěných truhlících nebo proč nesedí miliony v rozpočtových opatřeních.**

Rada souhlasila s dokumentací pro územní rozhodnutí projektu sportovní haly Jána Mahora v Kobylisích v areálu ZŠ Burešova. Dokumentace vychází z architektonické studie z května loňského roku. Halu budou v rámci výuky využívat žáci základní školy, sportovní kluby i široká veřejnost. Větší část haly tvoří podle návrhu víceúčelová hala pro míčové sporty s tribunami. S Piráty stavbu haly podporujeme.

{% for galery in page.fancybox %}
<div class="mt-4">
  <h3>{{ galery.name }}</h3>
  <div class="grid grid-cols-4 gap-4">
  {% for item in galery.img %}
    <div class="">
      <a data-fancybox="gallery" href="{% asset '{{ item.src }}' @path %}" data-caption="{{ item.title }}">{% asset '{{ item.src }}' magick:resize='200x150^' magick:gravity='center' magick:crop='200x150+0+0' class="rounded" %}</a>
    </div>
  {% endfor %}
  </div>
</div>
{% endfor %}
<br />
Souhlasné stanovisko k projektové dokumentaci dala rada také pro územní řízení pro výstavbu bytového domu [mezi ulicemi Na Kopečku a Pod Plynojemem](https://goo.gl/maps/Sm8DiSgZAyhMGAYm9). Dům vznikne v proluce a osobně si myslím, že výstavba do této oblasti patří. Investor se bude podílet na kontribucích - participace činí celkem 13 629 880 korun.

Rada schválila návrh rozpočtových opatření. U tohoto bodu se radní na čtvrt hodiny zastavili a to hlavně z důvodu, že nevycházela čísla v materiálech, a to zhruba o tři miliony korun. Upozornil na to místostarosta Fichtner. U takových ekonomických materiálů bych čekal, že si to starosta pohlídá, aby čísla seděla.

Časopis Osmička bude vycházet i nadále. Rada souhlasila se zahájením zadávacího řízení ve zjednodušeném podlimitním řízení ohledně tisku a distribuce časopisu. Ročně nás časopis Osmička bude stát necelé tři miliony korun. 

Městská část získala od hlavního města užívání části pozemků [mezi ulicemi Srbova a Prosecká](https://goo.gl/maps/eD5AjqGf1fgZyz9z8). Podle důvodové zprávy je výpůjčka na účelem umístění vybudování, provozování a údržba místa pro využití výstav, setkávání obyvatel a pořádání bleších trhů. V současné době tady jsou vraky aut, tak třeba dojde k lepšímu využití tohoto místa. 

### To samozřejmě není všechno, tady je pár bodů telegraficky

- Na jednání se objevily další odpisy nedobytných dluhů. Tentokrát v celkové výši 6 314 750 Kč, které vznikly neuhrazením nájemného a služeb z nájemních smluv. Důvodem odpisu je buď smrt nájemce nebo zastavení exekucí.
- Rada schválila dle směrnice pro odměňování zaměstnanců městské části rozdělení objemu finančních prostředků na platy zaměstnanců. 
- Byla prodloužena lhůta zadávacího řízení k realizaci veřejné zakázky ohledně architektonického řešení [ZŠ Rohan](https://praha8.pirati.cz/aktuality/stitky/zakladni-skola-rohan/), a to do 28. 4. 2023. 
- Bistro v budově Úřadu MČ Praha 8, tedy v Bílém domě, bude opět otevřeno. Nájemcem bude firma Startujeme, o.p.s., která zaměstnává na 200 lidí se zdravotním postižením a je držitelem ceny EY Společensky prospěšný podnikatel roku. Svá bistra už provozuje například v budově Magistrátu hlavního města. 
- Rada schválila 14 nájemních smluv o nájmu bytů. 
- Smlouva na správu a údržbu kotelen bude podepsána se společností 2918, s.r.o., která nabídla nejnižší cenu. 
- Místostarosta Jiří Vítek byl radou zplnomocněn, aby zastupoval Prahu 8 ve věcech bezpečnosti objektu Čimická 772/76.  
- Zdeněk Boublík se vzdal funkce přísedícího Obvodního soudu pro Prahu 8. Na dalším jednání zastupitelstva budeme nejspíš hlasovat o jeho nástupci. 
- Rada z důvodu z důvodu poruchovosti a zastaralosti odprodává osobní auto Ford Transit. 
- Byla uzavřena smlouva o zřízení služebnosti se společností T-Mobile. 
- Rada přijala dar od společnosti Women for Women na obědové služby pro žáky ZŠ a MŠ Ústavní a ZŠ a MŠ Na Slovance. 
- Došlo k ukončení smlouvy ohledně přípravy projektové dokumentace nové scény Divadla Karla Hackera v Kobylisích. 
- Byl schválen převod majetku od městské části a SOS Praha 8. Jedná se o zmíněné truhlíky vyrobené do Centra akvizičních programů Mazurská. Budou v nich nejspíš papriky nebo rajčata. 
- Dojde k vyhlášení dotačního řízení na poskytnutí dotace v sociální oblasti na rok 2023. Předpokládaný objem financí je 3 miliony korun. Jedna žádost by neměla být vyšší než 50 tisíc korun. 
- Rada nesouhlasila s pronájmem pozemku na Libeňském ostrově, protože pro výstupy z lodi není potřeba žádná nájemní smlouva. 
- Rada souhlasila se zřízením přípravné třídy v Základní škole v ulici Na Šutce. Ty v současné době už fungují v osmi základních školách  a navštěvuje je 124 dětí. 

Dnes bylo těch informací hodně, je mi to jasné.
