---
title: Prohlášení k aktuálním kauzám Karla Ptáčka, Michala Schwarzkopfa a Iva Slávky
author: Piráti Praha 8
date: 2018-10-27
image: posts/pirati-random1.png
tags: [Piráti]
---

**Toto je naše prohlášení k mediálním kauzám z minulých dnů. Týká se členů našeho místního sdružení Karla Ptáčka, Michala Schwarzkopfa a Iva Slávky.**

**Karel Ptáček**, nový pirátský zastupitel na Praze 8, a **Michal Schwarzkopf**, člen místního sdružení Piráti Praha 8 sledují komunální politiku dlouhodobě a v minulosti kandidovali do zastupitelstva MČ Praha 8. Oba v roce 2010 na předních místech kandidátky tehdy velmi aktivní politické strany Věci veřejné. Karel Ptáček pak ještě v roce 2014 na 22. místě kandidátky za hnutí ANO 2011. 

>“O těchto skutečnostech včas místní sdružení informovali a v průběhu roku projevili velké nasazení v rámci aktivit místního sdružení, splnili veškeré požadavky pro udělení členství a jejich pozice na kandidátce vzešla z primárních voleb. Karel Ptáček ani Michal Schwarzkopf nikdy nebyli členy jiné politické strany než České pirátské strany,” vysvětluje lídryně kandidátky České pirátské strany na Praze 8 [Alice Hamalová](https://praha8.pirati.cz/lide/alice-hamalova.html).

Třetí osobou, která se objevuje v médiích, je Ivo Slávka, který byl obviněn z toho, že v rejstříku na Slovensku figuruje jako bílý kůň. Když Ivo Slávka tuto věc zjistil, ihned o ní místní sdružení informoval. Jedná se o firmy, ve kterých byl do roku 2004 jednatelem. Citovaný “rejstřík” však není oficiálním výstupem úřadů Slovenské republiky, ale o jakási dříve uniklá data, která v současnosti neodpovídají skutečnosti (nebo něco podobného, ať vyvrátíme, že ta data dnes neplatí). 

>“Všechny své společnosti jsem nakonec prodal. Změna zápisu v obchodním rejstříku proběhla u všech, kromě jedné (DREVIS, s.r.o.), kde nastal problém s novým majitelem a soud nevykonal změnu zápisu v obchodním rejstříku. Druhá společnost uvedena v seznamu (KONEX), je v něm uvedena i přestože po rozkliknutí zjistíte, že byla řádně vymazána z rejstříku. Ke společnosti DREVIS, s.r.o., z důvodu podepsaných smluv o převodu podílů a změny jednatele nemám od roku cca 2004 žádné vazby a tuto společnost fakticky neovládám. Pokoušel jsem se prostřednictvím soudu tuto skutečnost napravit, ale od příslušného soudu jsem nedostal žádné vyjádření,” vysvětluje Ivo Slávka, který se pokoušel kontaktovat vlastního sporného webu e-mailem. Bohužel neúspěšně. Současně se obrátil i na slovenský Úrad na ochranu osobných údajov SR o pomoc s výmazem ale bezúspěšně.

>Co se týče odsouzení Iva Slávky, tak sám se přiznává ve svém čestném prohlášení, jednalo se o podmíněný trest z důvodu včasného neplacení daní a pojistného, které úřad zjistil při kontrole plátce. Tento čin byl však po zjevné nápravě zahlazen a Ivo Slávka má tedy čistý trestní rejstřík. Navzdory tomu, že na zahlazeného se hledí jako na neodsouzeného, upozornil Ivo Slávka u své osoby i na tuto potenciálně problematickou skutečnost, usiloval o co největší transparenci.

Souhlasíme se Slovenskými úřady v tom, že se daně mají platit, kvitujeme Ivovu otevřenost.
