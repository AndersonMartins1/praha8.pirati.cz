---
title: Sněmovna schválila na zahrádkářský zákon, ochrání i kolonie Prahy 8
author: Martin Štěrba
image: posts/zahradky.png
tags: [Životní prostředí, Piráti, Sněmovna]
---

**[Sněmovna před pár dny schválila zahrádkářský zákon](https://www.pirati.cz/tiskove-zpravy/klima-zelen-developeri-zahradkarsky-zakon.html) zabývající se zahrádkářskými koloniemi. Spolupředkladatelem je pirát a náš poslanec za Vysočinu Jan Pošvář.**

Zákon přispěje k zadržování vody a celkovému zlepšení stavu městské zeleně a klimatu ve městech. Zvlášť teď v době pandemie jsou navíc zahrádky jakousi oázou klidu a bezpečnou zónou. Nesmíme také zapomínat na přínosy, jež pro zahrádkáře znamená možnost samozásobit se na zahrádce potravinami.
Zahrádkářských kolonií máme na Praze 8 celou řadu - třeba v okolí Okrouhlíku, Černé skály, na Libeňském ostrově, na Košince, a mnohých dalších místech.

Podle Pirátů znamená zákon pro zahrádkáře především zanesení právní jistoty a ochrany, zejména před tlakem developerů vůči zahrádkářským osadám, což byl jeden z programových bodů, se kterými Piráti vstoupili v roce 2017 do Sněmovny. 🤓
