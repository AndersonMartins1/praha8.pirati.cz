---
title: "Bulovku získá stát, fakultní nemocnici čeká konečně rozvoj"
author: Martin Štěrba
image:  posts/bulovka.jpg
tags:   [Bulovka, Magistrát]
---

**Tohle je dobrá zpráva pro všechny z nás, kteří čas od času jezdíme do Fakultní nemocnice Bulovka. Nemocnici čeká v příštích letech rozvoj.**

A to hlavně díky vypořádání majetkovým směnám mezi Prahou a státem. Areál nemocnice je nyní vlastnicky velmi komplikovaný – část budov a pozemků patří městu, a část státu. Tento stav velmi ztěžuje efektivní správu, údržbu a především větší investice do budov a vybavení. 

Praha se dohodla se státem, že budovy i pozemky velké části areálu přejdou právě na stát – jedná se o transakci s pozitivním přínosem pro všechny, stát nebude muset platit městu nájemné a může tak investovat do vlastního majetku a rozvoje zdravotnických služeb. Praha si ponechá pouze několik budov v jižní části areálu nemocnice pro sociální a zdravotnické účely. 

![Majetkové směny se státem](/assets/img/posts/bulovka-aktualnistav.png)

Vše ještě musí schválit pražské zastupitelstvo, ale zdá se, že to bude už jen formalita.

### Ke stažení:
- [Prezentace majetkových směn](https://www.praha.eu/file/3412986/_20220412_TK_smeny.pdf)