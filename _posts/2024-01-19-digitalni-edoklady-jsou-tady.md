---
title: "Digitální doklady jsou tady, od soboty se jimi můžete prokazovat"
author: Ondřej Profant
image: posts/edoklady.jpg
tags: [Digitalizace]
---

**V sobotu 20. ledna naběhne zákonná povinnost pro centrální úřady přijímat eDoklady. Dobrovolně je mohou začít přijímat i další úřady, soukromé firmy nebo i fyzické osoby. [Další státní subjekty pak mají jasně stanovené termíny, od kterých musí eDoklady brát.](https://edoklady.gov.cz/podpora-obcanu/clanky-a-navody/prehled-mist-kde-lze-edoklady-pouzit) Doufáme ale, že to stihnou i dřív! Třeba policie v terénu prý stihne už duben.**

K čemu je to dobré? Sledujeme trend. Mnoho lidí dnes platí mobilem či chytrými hodinkami a nechce u sebe nosit další předměty. Digitální doklady jsou navíc mnohem šetrnější k osobním údajům. Appka zkrátka nevykecá nic, co předat nechcete. Pokud se vám ale představa občanky v mobilu nelíbí, nevadí. Nikdo váš do ní nutit nebude.

### Jak fungují eDoklady?
<iframe src="https://www.facebook.com/plugins/video.php?height=314&href=https%3A%2F%2Fwww.facebook.com%2FPiratIvanBartos%2Fvideos%2F895823978885881%2F&show_text=false&width=560&t=0" width="560" height="314" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share" allowFullScreen="true"></iframe>

Řešení je určeno čistě k ověření občanky mezi lidmi. K ověření strojem, například při online přihlášení, slouží identita občana (např. Mobilní klíč eGov, MojeID, Bankovní identita, …).

Ještě si dovolím připomenout, že od nového roku není třeba mít při řízení v ČR u sebe řidičák a techničák, mobil vám tak stačí na víc věcí. 
Samozřejmě není to revoluce, je to ale součást evoluce. Buduje se tak ekosystém. Stále mnoho práce zbývá, ale začíná to do sebe zapadat. Budoucnost je digitální!

Aplikaci si můžete stáhnout v [Google Play](https://play.google.com/store/apps/details?id=cz.gov.edoklady&pcampaignid=web_share) i v [AppStore](https://apps.apple.com/cz/app/edoklady/id6470912982?l=cs)


