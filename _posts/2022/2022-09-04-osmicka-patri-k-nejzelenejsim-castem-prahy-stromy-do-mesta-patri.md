---
title: "Praha 8 patří k nejzelenějším částem Prahy, stromy do města patří"
author: Piráti Praha 8
image: posts/praha8-zvysky.png
tags: [Životní prostředí, Volby 2022]
---

**Osmička patří k nejzelenějším částem Prahy. Vzrostlé stromy, zelené plochy jsou to nejcennější, co uprostřed města máme a je třeba se o ně náležitě starat. Chceme, aby Praha 8 byla místem, kde se lidé cítí dobře. Místem, které má uklizené ulice a je oblíbenou částí moderní evropské metropole. Chceme bojovat proti přehřívání a znečišťování ovzduší smysluplnou organizací dopravy.** Budeme pečovat o stávající zelené plochy a podporovat výsadbu nových. S hlavním městem budeme pracovat na vzniku nového parku Maniny. 

Dlouhodobě kritizujeme současné vedení v čele s ODS, které se o zeleň neumí starat. Podezřelé zakázky na pokácení dvou stromů a úklid několika větví za půl milionu musí skončit. Osmička se musí zbavit neuklizených zákoutí, které hyzdí zdejší ulice. A je jedno, komu ta místa patří. Budeme tlačit na vlastníky, aby to napravili a uklidili. Kontejnery na odpad patří pod zem nebo do ohrádek. V jiných městech to jde a není důvod, aby Praha 8 byla pozadu. 

### [Všechny naše plány pro Prahu 8 si můžete přečíst tady.](https://praha8.pirati.cz/volby/2022-komunalni.html?pohled=program)
