---
title: "Praha 8 má novou radu a Martin Štěrba byl zvolen předsedou kontrolního výboru zastupitelstva"
author: Piráti Praha 8
image: posts/hlasovani-sterba-kv.jpg
tags: [Zastupitelstvo, Kontrolní výbor]
---

**Ustanovující zastupitelstvo naší městské části bylo kromě složení slibů zastupitelů hlavně o zvolení starosty, ustanovení rady a výborů. Prahu 8 povede následujícího roky koalice ve složení ODS, ANO, TOP 09, STAN a Patrioti.**

**Zastupitelstvo zvolilo novou radu ve složení:**
- **starosta:** Ondřej Gros (ODS) - životní prostředí, hospodářská politika
- **místostarosta (neuv.):** Radomír Nepil (ANO) - územní rozvoj, majetek, výstavba ZŠ na Rohanu
- **místostarosta (neuv.):** Matěj Fichtner (ANO) - školství, dotace
- **místostarosta (neuv.):** Martin Cibulka (ODS) - finance, běžný chod úřadu
- **místostarostka:** Vladimíra Ludková (ODS) - sociální oblast a zdravotnictví
- **místostarosta:** Tomáš Hřebík (STAN) - strategický rozvoj, architekt MČ, městské firmy
- **místostarosta:** Jiří Vítek (Patrioti) - krizové řízení, bezpečnost
- **radní:** Tomáš Slabihoudek (TOP 09) – doprava
- **radní:** Jana Solomonová (ANO) – kultura, sport, volný čas, památková péče

Dost jsme se divili tomu, že nová rada bude mít šest místostarostů, i když bylo dříve běžné mít pouze tři nebo čtyři podle počtu koaličních stran. Odpovědí bylo, že to je domluvou koalice, ale možná za tím bude i to, že neuvolněný místostarosta zkrátka bere více než neuvolněný radní.

Nové rady jsme se ptali na nejrůznější otázky, třeba na to, jakým způsobem budou spolupracovat s opozicí, magistrátem, jaký považují největší úkol tohoto volebního období, jak to vidí s dokončením Cityvizoru, budoucností Palmovky, osmičkovým školstvím, jak se opraví a upraví Zenklova ulice až po to, jestli Praha 8 například připraví veřejná griloviště či co bude s neustále přecpaným odpadkovým košem na Florenci. Na řadu otázek jsme dostali uspokojivé odpovědi, na některé méně.

Kromě rady jsme také zvolili také členy finančního a kontrolního výboru. Jakub Jiran byl zvolen členem finančního výboru a Martin Štěrba byl zastupitelstvem téměř jednomyslně zvolen předsedou kontrolního výboru.

<blockquote class="twitter-tweet"><p lang="cs" dir="ltr">Zastupitelstvo MČ Praha 8 mě jednomyslně zvolilo předsedou kontrolního výboru. Děkuju za podporu všem napříč politickým spektrem. <a href="https://t.co/sqhdLGOuXR">pic.twitter.com/sqhdLGOuXR</a></p>&mdash; Martin Štěrba (@sterbamartin) <a href="https://twitter.com/sterbamartin/status/1587929174542413824?ref_src=twsrc%5Etfw">November 2, 2022</a></blockquote> <script async src="https://platform.twitter.com/widgets.js" charset="utf-8"></script>

Bude to jistě zajímavé čtyřleté volební období, těšíme se na práci pro osmičku. Budeme konstruktivní opozicí. 🙂
