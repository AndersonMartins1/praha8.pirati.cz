---
title: "ODS, ANO, TOP 09 a Praha sobě bez jakýchkoliv záruk podpořil změnu územního plánu sídliště Invalidovna. Piráti byli proti!"
author: Karel Ptáček
image: posts/vizualizace/invalidovna/invalidovna-metro-2022.jpg
tags: [Invalidovna, Územní rozvoj]
---

**Na dnešním jednání Výboru pro územní rozvoj a územní plán se projednávala změna územního plánu v okolí metra Invalidovna.**

Investor Trigema má zájem tady postavit bytový dům s nájemními mikrobyty. MČ Praha 8 proto zadala vytvoření koncepční studie s regulačními prvky, která má korigovat budoucí projekty v rámci celého sídliště Invalidovna. Také by měla zájem uzavřít kontribuční smlouvu, která smluvně ošetří zlepšení občanské vybavenosti či finanční příspěvek investora pro městskou část.

>"Je obvyklé, že se nejprve domluví podmínky a uzavře se kontribuční smlouva. Následně se pak projedná změna územního plánu. Při dnešním jednání výboru se to ale nestalo. Zástupci ODS, ANO, TOP 09 a Praha sobě svými hlasy podpořili změnu územního plánu bez jakýchkoliv záruk a dá se říci, že tím vystavili bianko šek pro investora. Pirátští zástupci byli jediní, kteří tuto změnu nepodpořili," říká [Karel Ptáček](http://praha8.pirati.cz/lide/karel-ptacek.html), garant oblasti územního rozvoje.

Před finálním hlasováním na Radě hlavního města Prahy budeme s Piráty požadovat doložení a dořešení všech podmínek. Výhodou pro vyjednávání momentálně je, že Praha disponuje potřebnými pozemky, na kterých investor potřebuje stavět.

Nechceme nekoncepční zahušťování sídlišť, proto podporujeme veřejné participace a diskuze s místními obyvateli sídliště. To opakujeme neustále dokola, a budeme opakovat i nadále.