---
title: Stačí málo, nedělat nepořádek. Není normální házet odpadky na zem!
author: Martin Štěrba
image: posts/martinsterba-odpadky.jpg
tags: [Časopis Osmička, Životní prostředí]
---

**Jaký nápad, který jste viděli během letního cestování, byste chtěli zavést na Praze 8?** Tak zněla otázka pro [nové číslo časopisu Osmička](https://m.praha8.cz/file/XJS/Mesicnik-Osmicka-zari-2021.pdf). Za nás tentokrát odpovídal předseda místního sdružení [Martin Štěrba](https://m.praha8.cz/file/XJS/Mesicnik-Osmicka-zari-2021.pdf). 

Nejde tak ani o nápad, spíš o to, jak to funguje jinde. Není to tak dávno, co jsme byli u našich sousedů v Rakousku. Bohužel, některé věci jsou vidět hned za hranicemi. Uklizené ulice, posekané trávníky, žádný nepořádek u popelnic nebo na chodníku, žádný zbytečný vizuální smog. Pokračovat bych mohl dál. Rozdíl je vidět na první pohled.

Zkuste se rozhlédnout kolem sebe tady u nás na osmičce. Některé trávníky jsou posekané a některé ne, u některých míst s popelnicemi je nepořádek a u některých ne, a tak dále. Ptáte se, kde je problém? Problém je v tom, že neustále posloucháme “za to může magistrát” nebo “za to může městská část”. Jeden to hází na toho na druhého. 

Mám řešení. Proč by třeba objednávku na sekání trávníků nemohl poslat jen jeden subjekt? Vždyť trávníky stejně seče stejná městská firma. Na co si platíme služby na úklid chodníků, když to není leckde vůbec vidět? Proč nepořádek okolo popelnic na tříděný odpad nikdo neřeší? Stačí, aby se ti dva domluvili.

A ještě jedna věc – stačí málo, nedělat nepořádek. Pokud chceme, aby bylo naše město do roku 2050 uhlíkově neutrální, musíme i my všichni jít příkladem a pro své okolí něco udělat. Protože některé věci jsou zkrátka maličkostí. 

Prosím, neodhazujte nedopalky na zem. Když je odpadkový koš plný, najděte místo pohození odpadku na zem jiný koš, jistě nebude daleko. Vyhazování odpadků do koše není o ekologii, ale o slušném vychování. Nedopalky, žvýkačky, obaly, respirátory a další odpad prostě patří do koše. Není normální, když se podobné věci vyhazují na zem."

*#NebudPrase*
