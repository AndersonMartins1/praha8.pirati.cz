---
title: Magistrát i díky nám koupí koupaliště Stírka
author: Martin Štěrba
image: posts/koupaliste-nastirce3.png
tags: [Koupaliště Stírka, Kobylisy, Magistrát, Sport]
---

**Na začátku letošního roku se řešila budoucnost koupaliště Stírka. Hrozil jeho prodej a privatizace. [Ve spolupráci s magistrátem se nám podařilo koupaliště zachránit.](https://praha8.pirati.cz/aktuality/povedlo-se-koupaliste-na-stirce-zachranime.html)**

Díky nám začal Magistrát se státem připravovat dohodu o získání koupaliště v rámci majetkových směn. Z této dohody nakonec bylo koupaliště kvůli nesouhlasu Ministerstva financí vyjmuto, ale nebojte, koupaliště Stírka zachráníme. Magistrát koupaliště Stírka od státu koupí.

>"Úřad připravuje návrh na změnu metody privatizace výše uvedeného majetku z původní veřejné soutěže na přímý prodej areálu koupaliště Stírka HMP v návaznosti na dosavadní jednání mezi Úřadem a HMP, který bude předložen Ministerstvu financí, k jeho akceptaci. Poté, co bude tato forma privatizace schválena ze strany MF, Úřad osloví HMP o souhlas s kupní cenou," píše se v dopise adresovanému Magistrátu hlavního města Prahy od Úřadu pro zastupování státu ve věcech majetkových.

**Chceme, aby toto místo sloužilo i nadále relaxaci a odpočinku. Žádná výstavba tady nepřichází v úvahu.**
