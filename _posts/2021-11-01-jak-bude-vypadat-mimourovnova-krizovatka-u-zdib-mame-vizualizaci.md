---
title: Jak bude vypadat mimoúrovňová křižovatka s tramvajemi u Zdib? Máme vizualizaci!
authorId: martin.sterba
image: posts/zdiby-vizualizace-muk.png
tags: [Doprava, Tramvaj do Zdib]
---

**Ředitelství silnic a dálnic zveřejnilo vizualizaci budoucí podoby mimoúrovňové křizovatky Zdiby a rozšíření Prosecké radiály.** Součástí vizualizace je také představa o tom, jakým způsobem překoná budoucí tramvajová trať dálnici D8, a jakým způsobem bude ukončena. Úpravy začnou v roce 2022. 

Nová odbočovací větev má být dvoupruhová, měřit bude 390 metrů. Navrhovaná rychlost bude 80 km/h. Součástí akce bude i úprava D8 o délce 556 metrů. [Informace vychází z vydaného informačního letáku](https://mapapp.rsd.cz/Upload/Stavby/569/infoletak_d8-muk-zdiby-direktni-vetev.pdf).

Upravit bude nutné i navazující úsek silnice I/9 v celkové délce 548 metrů. V rámci stavby dojde na vyvolané přeložky inženýrských sítí, bude nutno postavit nový trubní propustek a rovněž se souběžně plánuje rekonstrukce technologické části čerpací stanice Zdiby. Stavba má začít příští rok. V úseku od D8 až do začátku obchvatu Líbeznice plánuje ŘSD její rozšíření na takzvaný střídavý třípruh, tedy uspořádání 2+1. Stavba je [detailněji je popsána v informačním letáku](https://mapapp.rsd.cz/Upload/Stavby/459/infoletak_s9-zdiby-libeznice.pdf).

{% include youtube.html id="ez3ND4pYV4Q" %}
