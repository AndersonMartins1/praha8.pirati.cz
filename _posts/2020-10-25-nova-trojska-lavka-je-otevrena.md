---
title: Nová Trojská lávka je otevřená
authorId: martin.sterba
image: posts/trojska-lavka-nova.png
tags: [Cyklodoprava, Magistrát, Veřejný prostor]
---

**V pátek odpoledne byla oficiálně otevřena nová Trojská lávka**, která propojuje Císařský ostrov s Trójou. Stalo se to tak zhruba tři roky po zřícení předchozí stavby, samotná stavba trvala zhruba rok.

> **Zdeněk Hřib - primátor Prahy:** *"Splnili jsme sliby, které jsme Pražanům dali! Odškodnili jsme poškozené Pražany po pádu Trojské lávky a nyní otvíráme lávku novou! Ta bude modernější a bezpečnější. Pohodlně se na ní vejdou chodci, cyklisti, bruslaři i maminky a tatínci s kočárkem."*

Nová Trojská lávka je 4 metry široká a 256 metrů dlouhá s životností minimálně 100 let. Vzhledem k tomu, že se nachází v záplavové oblasti Císařského ostrova, bude možné její zábradlí při velké vodě sklopit, aby nebyla ve velkém proudu překážkou a zbytečně se tak nečeřila voda. V zábradlí je také zabudované teplé žluté světlo, aby nerušilo ptáky a hmyz.

Na nové lávce mohou společně fungovat pěší, cyklisté i lidé na kolečkových bruslích. V případě potřeby po ní přejedou také vozidla Integrovaného záchranného systému.

**A co ostatní mosty na Praze 8?** Magistrát hlavního města Prahy plánuje rekonstrukci Libeňského mostu a to bez výrazných dopravních omezení. Plánují se stavby nových spojnic břehů Vltavy, například lávka pro pěší a cyklisty HolKa mezi Holešovicemi a Karlínem, a v přípravě je také [Rohanský most]({% link _posts/2020-09-09-kudy-povede-novy-rohansky-most.md %}).
