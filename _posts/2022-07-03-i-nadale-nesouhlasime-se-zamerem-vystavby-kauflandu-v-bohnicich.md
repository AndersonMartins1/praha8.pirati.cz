---
title: "I nadále nesouhlasíme se záměrem výstavby Kauflandu v Bohnicích"
authorId: karel.ptacek
image: posts/bohnice-kaufland.jpg
tags: [Bohnice]
---

**I nadále nesouhlasíme se záměrem výstavby Kauflandu v Bohnicích. A to i přes to, že magistrátní odbor ochrany prostředí vydal rozhodnutí, ve kterém píše, že záměr výstavby nového obchodního domu, investora JTH Group “nemůže mít významný vliv na životní prostředí, a proto nepodléhá posouzení vlivů podle zákona”.**

>"Jsme opačného názoru — tento záměr může trvale negativně poškodit okolí ulic K Pazderkám a Lodžská. Prověříme, zda byly dodrženy zákonné podmínky pro nepožadování EIA. Jedním z nich je například i stanovený limit pro nově zastavěnou plochu."

MČ Praha 8 se proti tomuto usnesení v zákonné lhůtě odvolala. Investor potřebuje koupit jeden městský pozemek, aby bylo možné objekt zásobovat. Na komisi pro územní rozvoj byla shoda na tom, že nedoporučujeme tento pozemek prodat.

**Podtrženo sečteno, Kaufland v Bohnicích nechceme.**