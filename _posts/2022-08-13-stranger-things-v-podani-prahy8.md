---
title: "Stranger Things ve verzi podivných věcí na sítích nejen Prahy 8"
authorId: martin.sterba
image: posts/martin-sterba/strangerthings.jpg
tags: [Volby 2022]
---

**Stranger Things jsou v překladu cizí nebo podivné věci. Kultovní seriál z Netflixu mnozí z vás hltáte stejně jako já.**

Ale proč o tom píšu. Do voleb zbývá už méně než 40 dní a na sociálních sítích se začínají dít podivné věci – objevují se účty bez historie a s koťátky místo profilovky, jejichž majitelé jsou odborníky na životní prostředí, majetek či hospodaření městské části. A tyhle fejkové účty mají samozřejmě i politické preference. Už jsem to psal v mnohých diskuzích, ale musím to zopakovat, že ani já ani Piráti falešné účty a tento druh marketingu nepoužíváme.

Tento týden byl opět o přípravě na volby – kampaň totiž už nějakou dobu jede a v příštích týdnech se rozeběhne ještě víc. Vydáme naše osmičkové Pirátské listy, budeme mít outdoorové plochy a samozřejmě pravidelně komunikuji s vámi skrze sociální sítě. Musím se přiznat, že to je jízda a moc mě to baví!

Mějte hezký víkend.
