---
title: "Zastupitelstvo Prahy 8 na návrh Pirátů odmítá demolici "Včel" v Ďáblicích a žádá CPI Reality, aby dodržovala platnou územní studii
author: Martin Štěrba
image: posts/dablice-tanvaldska2.jpg
tags: [Krásné Kobylisy, Ďáblice, Územní rozvoj, Zastupitelstvo]
---

**Tohle usnesení bylo jednomyslné. Zastupitelstvo MČ Praha 8 na můj návrh přijalo usnesení, že městská část nesouhlasí s demolicí objektů okrskového centra občanské vybavenosti (tzv. Včel) v Tanvaldské ulici. Zapsaná územní studie sídliště Ďáblice deklaruje, že okrskové centrum Střelničná má i nadále sloužit jako centrum obchodů, služeb a komunitního života.**

Městská část zároveň žádá majitele dotčených objektů a pozemků (tedy CPI Reality, a. s. miliardáře Radovana Vítka), aby se držel zpracované a zapsané územní studie, kterou v květnu 2023 schválilo hlavní město Praha. Praha 8 také žádá zároveň hlavní město Praha, aby zahrnulo objekty Včely do kontribucí v rámci připravované výstavby.

Věřím, že tohle je dobrá zpráva pro sídliště Ďáblice i pro spolek Krásné Kobylisy.