---
title: Je Praha připravena na krizi? Ano, na všechny běžné katastrofy jsme připraveni!
authorId: pavel.franc
image: posts/staromak-covid19.png
tags: [Bezpečnost, Časopis Osmička, Pandemie Covid-19]
---

**Je hlavní město Praha připraveno na krizové a mimořádné situace?** Tak zní otázka, na kterou se v novém čísle časopisu Osmička ptají Patrioti pro Prahu 8.

Jedná se o zajímavou otázku, na kterou se lze podívat z mnoha pohledů. Tady jsou dva. 

**Občan s kritickým myšlením** by nejspíš zašel prvně na portál http://bezpecnost.praha.eu, prozkoumal stovky předpisů a plánů na nejrůznější krizové situace od malých průmyslových havárií, výpadků proudu, povodni až po pokyny související s vypuknutím války. Případně je dále porovnal s podobnými pokyny a postupy jiných velkých měst a s radostí by odpověděl, že ANO. V rámci našich znalostí a pravděpodobnosti, že se daná situace nastane, jsme připraveni. A ne, Praha opravdu nemá plán na výbuch sopky na psí louce v Libni. 

**Obchodník se strachem**, kterého spíše než fakta zajímají emoce, vytáhne nejspíše migranty, mezinárodní terorismus nebo něco, co si zkrátka vymyslí. Takto vznikají hoaxy. K vytvoření ještě většího strachu lze připomenout možnost střelby ve školách nebo jiných veřejných budovách. K tomu si přidejme malou dostupnost policie v ulicích, nedostatečnou dostupnost záchranky nebo hasičů. Obratem vám tento člověk nabídne řešení – kamery na každém rohu, policejní dohled, turnikety, velkého bratra, atp. Ale co je hlavní, nabídne detailní plány a cvičení na terorismus prováděné spřátelenou bezpečnostní firmou. 

**A teď fakta.** Praha a celá naše země patří mezi nejbezpečnější místa na světě. Na všechny běžné katastrofy jsme připraveni. Prosíme, nepodléhejme panice a nenechme se v boji za větší bezpečí připravit o naší svobodu. Děkujeme.

