---
title: Jakub Michálek zahájil svojí tour po městských částech na Praze 8
authorId: martin.sterba
image: posts/novapalmovka-s-jakubem-michalkem.jpg
tags: [Volby 2021]
---

**Po letních prázdnincáh jsme opět vyrazili do ulic. A zářijové zahájení ostré fáze kampaně do Poslanecké sněmovny jsme si nemohli přát lepší.** Předseda pirátského poslaneckého klubu Jakub Michálek u nás zahájil svojí tour po městských částech a my jsme ho provedli z Palmovky přes Rohanský ostrov až na Florenc. Společně s ním, poslancem Janem Lipavským, senátorem za Prahu 8 Lukášem Wagenknechtem a mnohými dalšími jsme pak na Florenci rozdali stovky koaličních listů a stovky jahodových nanuků.

>"Městskou část Praha 8 jsem si nezvolil náhodou. Dlouhé roky jsem v Libni s rodiči bydlel, a na Palmovku jsem chodil do školy. A do míst, kde dneska stojí torzo nedostavěné radnice jsme po škole chodili hrát a nakukovat za plot. Ta nedostavěná radnice se jmenuje Nová Palmovka. Městská část Praha 8 ji staví už deset let, stála nás už miliardu a čtvrt, a dnes už víme, že úředníci městské části Praha 8 v té budově nikdy sedět nebudou. Je to prostě ukázka toho, že z cizího krev neteče a jak probendily výnosy z privatizace bytů. Snad se s ním konečně začne něco dělat, protože současný stav je opravdu hrozný. Magistrát už dlouho řeší s městskou částí, co dál. A jsem rád, že se do toho procesu zapojují i Piráti Praha 8. Držím palce, aby to do konce roku klaplo," říká předseda poslaneckého klubu Pirátů Jakub Michálek

Jak říká Jakub Michálek, máme na to za měsíc a kousek tyhle stěžejní volby vyhrát. Chceme totiž změnit nejen Palmovku, ale celou naší budoucnost. Nenechme si jít vzít oligarchou a na něj napojenými šíbry.
