---
title: "I tohle je důvod, proč je dobré zřídit v Praze 8 školní ulice"
author: Karel Ptáček
image: posts/karlin-plnaulice.jpg
tags: [Karlín, Školní ulice, Doprava]
---

**Řidiči nesmí ohrožovat děti u škol. Tenhle příspěvek [Karla Ptáčka](http://praha8.pirati.cz/lide/kare-ptacek.html) ve skupině [LIBEŇ, KARLÍN, Praha 8 - Libeňáci a Karlíňáci sobě](https://www.facebook.com/groups/libenkarlin/posts/6748973625156778/) jasně ukazuje, proč je dobré zřídit v Praze 8 školní ulice - tedy místa, ve kterých bude od půl osmé do osmi ráno, tedy půl hodinu před začátkem vyučováním, zákaz vjezdu aut.**

>"Dnes ráno si před ZŠ Lyčkovo nám vyzkoušelo několik desítek řidičů z celé Prahy jaké to je, když se omezí průjezd okolo školy. Většina jich počkala, někteří to vzali po chodníku a málem srazili několik dětí jako řidič bílého Hyundai. Jestli to čteš, tak se fakt styď. Takovouhle bezohlednost bych nečekal - rozjet se proti dětem a ještě na chodníku." 

Na říjnové komisi pro dopravu náš zástupce [Martin Štěrba](http://praha8.pirati.cz/lide/martin-sterba.html)) otevřel vznik školních ulici, a napříč spektrem bylo dohodnuto, že to v řadě případů má smysl. Na dalším jednání budeme chtít slyšet další postup od gesčního radního Tomáše Slabihoudka. Ten slíbil, že připraví analýzu, kterých ulic by se to mohlo v Praze 8 dotknout. 

Opravdu není možné, aby řidiči ohrožovali děti na chodnících. A ten, který tohle udělal, by zasloužil minimálně pořádnou pokutu. Aby si to zapamatoval.
