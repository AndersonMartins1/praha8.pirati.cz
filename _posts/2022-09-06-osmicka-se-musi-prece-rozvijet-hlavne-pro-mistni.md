---
title: "Osmička se přece musí dál rozvíjet, hlavně pro místní"
author: Piráti Praha 8
image: posts/novapalmovka-starenadrazi.jpg
tags: [Územní rozvoj, Volby 2022]
---

**Život u nás na osmičce jakoby v posledních letech ustrnul. Naše městská část potřebuje nový impulz, aby se z ní stala moderní a příjemná lokalita.**

Obyvatelé by podle nás měli být schopni si nakoupit, zajít k lékaři nebo na poštu v docházkové vzdálenosti od svého domova. Říká se tomu město krátkých vzdáleností nebo také základní občanská vybavenost. 

Chceme, aby se investoři a developeři více podíleli na zlepšování prostředí, v jehož okolí staví. Nechceme další necitlivou bytovou výstavbu na sídlištích, protože už je nechceme dále zahušťovat. Náměstí na Stráži na Bulovce by mělo být opět náměstím, nikoliv pouze velkým parkovištěm. 

Palmovka už musí konečně získat svou tvář a přestat být „Zemí nikoho“. Podporujeme její proměnu, vznik Náměstí Bohumila Hrabala a výstavbu v oblasti Pentagonu v okolí Nové Palmovky. Bývalý židovský hřbitov si zaslouží být znovu odkryt. Navrhneme vznik nového výstupu z metra směrem k dokům. Podpoříme ekologické varianty „zelených“ rekonstrukcí jako jsou střechy, fasády, vsakování srážkové vody a využívání té srážkové. 

Je toho spousty a my víme, jak na to. Nechceme mít z Prahy 8 skanzen.

### [Všechny naše plány pro Prahu 8 si můžete přečíst tady.](https://praha8.pirati.cz/volby/2022-komunalni.html?pohled=program)
