---
title: Na Palmovce mají vyrůst byty, administrativní budovy i kulturní centrum
authorId: martin.sterba
image: posts/novapalmovka-nadraziliben.png
tags: [Palmovka, Nová Palmovka, Územní rozvoj]
---

**Oblast Palmovky se v příštích letech konečně změní. Vyrostou tady byty, administrativní budovy a je počítáno také s kulturním centrem s knihovnou a také se školou a školkou. Chybět samozřejmě nemají ani zelené plochy a park.** Alespoň to jsou plány Pražské developerské společnosti a hlavního města Prahy. 

>"Palmovka má potenciál stát se „druhým Andělem“ a skutečným centrem městské části Praha 8. Dnes ráno jsme vyrazili s lidmi z Magistrátu hlavního města Prahy na místní šetření a na prohlídku celé oblasti mezi Rohanským ostrovem a stanicí metra na Palmovce. V současné době je to tady dost bída, to si přiznejme - okolo torza rozestavěné radnice (co radnicí nebude) je všude plno odpadků a bordelu. Zkrátka to není místo, kam chcete jít. Teď bych sem také mohl říct i něco o tom, pojďme to změnit. Komunální volby jsou ale až příští rok na podzim. Tak snad do té doby budou vyřešené majetkové směny mezi Prahou a Prahou 8, a postupně se s tím začne něco dělat," napsal do [svého statusu na Facebooku](https://www.facebook.com/sterba.martin/posts/10223504546779264) předseda místního sdružení Praha 8 [Martin Štěrba](https://praha8.pirati.cz/lide/martin-sterba.html).

Je to běh na dlouhou trať, ale už aby to bylo. 
