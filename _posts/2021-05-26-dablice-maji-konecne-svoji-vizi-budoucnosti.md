---
title: Ďáblice mají konečně svojí vizi budoucnosti
author: Piráti Praha 8
image: posts/dablice-sidliste2.png
tags: [Krásné Kobylisy, Ďáblice, Územní rozvoj]
---

**V minulých týdnech se povedlo najít shodu a sídliště Ďáblice má konečně svojí budoucí podobu.** [Městská část Praha 8](https://www.praha8.cz/appo/usn/676?usn=j7YankxAXm2X3eQ2us0bIw==) na základě [usnesení komise pro územní rozvoj a památkovou péči](https://www.praha8.cz/file/NcS/KURPP-31-03-2021.pdf) (členem je za nás [Karel Ptáček](https://praha8.pirati.cz/lide/karel-ptacek.html)), [komise pro životní prostředí](https://www.praha8.cz/file/4dS/KZP-29-03-2021-zapis.pdf) (členkou je za nás [Alice Hamalová](https://praha8.pirati.cz/lide/alice-hamalova.html)) a [komise pro dopravu](https://www.praha8.cz/file/FnS/KPD-10-03-2021-zapis.pdf) (členem je za nás [Michal Novák](https://praha8.pirati.cz/lide/michal-novak.html)) totiž přijala vizi rozvoje sídliště, ta byla tvořena nejen urbanisty, politiky, ale právě také místními obyvateli. 

>“Vize počítá se zachováním původních kvalit sídliště, a to zejména zeleně, pocitu vzdušnosti, dostupných služeb i jasného členění prostoru. Centrum Ládví a sousedská centra vzniklá z bývalého družstva Včela získají přitažlivější podobu pro nakupování, kulturní akce a trávení volného času,” říká Michal Novák, předseda zastupitelského klubu.
 
>”Velice oceňujeme partnerský přístup vedení městské části. Chtěli jsme, aby vize co nejvíce respektovala přání zástupců místních rezidentů. Dosáhnout dohody o buducnosti sídliště je úžasný úspěch,“ potvrzuje Jana Rozmarová ze spolku Krásné Kobylisy, která se zúčastnila i několika pirátských schůzí a setkání, a se kterou jsme problematiku diskutovali. 
 
Tématem sídlištěm Ďáblice se zabýváme několik let, už od počátku se v tom hodně angažovala i Michaela Krupičková. Ta za budoucnost jednoho z nejhezčích sídlišť několikrát bojovala i při jednání zastupitelstva hlavního města Prahy. 
 
Sídliště Ďáblice je v rámci střední Evropy unikátním příkladem skloubení modernistických a tradičních principů v urbanismu. I díky tomu prokazuje svou životaschopnost a atraktivitu i několik desítek let od vybudování. V uplynulých letech se objevilo několik návrhů přestaveb, které tento koncept necitlivě narušovaly a odstartovaly debatu o budoucím směřování celého sídliště. **Schválení Vize jeho rozvoje je pak logickým vyústěním dlouholeté práce místních obyvatel.**
