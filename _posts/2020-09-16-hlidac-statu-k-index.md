---
layout: post
category: blog
title: 'Jaký je K-Index naší městské části?'
date: 2020-09-16T8:51:00.000Z
author: Martin Štěrba
authorId: martin.sterba
image: posts/hlidacstatu.png
tags: [klub, Praha8, jednání, zastupitelstvo, koalice, HlídačStátu, K-Index]
---

**Hlídač státu pomocí K-indexu nově hodnotí transparentnost hospodaření tisícovky úřadů a veřejných firem. K-index je indexem korupčního rizika.**

Index korupčního rizika vznikl na základě veřejně dostupných dat z registru smluv, které Hlídač státu shromažďuje a analyzuje. Každá dostatečně velká státní instituce (tedy taková, jež má v registru smluv alespoň 60 smluv se soukromými firmami, anebo je obrat těchto smluv vyšší než 48 milionů korun za kalendářní rok) obdržela na základě analýz a výpočtů výsledné hodnocení na škále A (nejlepší) až F (nejhorší).

> *"Vychází z hodnocení deseti parametrů, na základě kterých je možné odhalit rizikové chování instituce. Patří mezi ně například podíl smluv se skrytou cenou, podíl smluv se zásadním nedostatkem či koncentrace dodavatelů u velkých zakázek. Čím je koncentrace dodavatelů nižší, tím pro organizaci lépe. Znamená to totiž, že žádný z dodavatelů nedostává podezřele mnoho zakázek,"* řekl pro [Ekonomický deník](https://ekonomickydenik.cz/hlidac-statu-pomoci-k-indexu-hodnoti-transparentnost-hospodareni-tisicovky-uradu-verejnych-firem/) Michal Bláha, ředitel organizace Hlídač státu. Mezi další sledovaná kritéria patří také například podíl smluv uzavřených o víkendu, smluv s nově založenými firmami, podíl smluv obcházejících limit pro veřejné zakázky nebo podíl smluv uzavřených s firmami sponzorující politické strany. Výsledná hodnota K-indexu je stanovena dle pevně dané metodiky (k dispozici na www.hlidacstatu.cz/k-index).

Nástroj slouží nejen k odhalení možného netransparentního jednání institucí, ale rovněž k celkovému porovnání chování jednotlivých úřadů a institucí. K-index poskytuje managementu státní a veřejné správy zpětnou vazbu a datově podloženou informaci, která má v ideálním případě vést k sebereflexi, případně ke zlepšení hospodaření jejich organizací. Díky indexu korupčního rizika může nyní stát i občané u každé instituce posoudit, zda jedná hospodárně a bez rizikových faktorů. *"Nástroje v boji proti korupci jsou na úrovni státu prevence a represe, na úrovni občana pak veřejná kontrola a tlak na politiky. V obou rovinách je enormně důležitá osvěta. Hlídač státu nyní díky K-indexu pomůže jak státu, tak občanům,”* věří zakladatel Hlídače státu Michal Bláha.

**A jak dopadla naše městská část?** Nejsme na tom úplně nejhůře, ale vždy je co zlepšovat! Kdyby se známkovalo jako ve škole, bylo by to za tři. Městskáč ást Praha 8 skončilo na 11. místě. [Podívejte se.](https://www.hlidacstatu.cz/kindex/zebricek/Mestske_casti_Prahy)

![Image of HlídačStátu](https://scontent-prg1-1.xx.fbcdn.net/v/t1.0-9/119561755_648966262488065_8210536853351273010_o.png?_nc_cat=103&_nc_sid=730e14&_nc_ohc=duH77ABz9egAX8uDmzi&_nc_ht=scontent-prg1-1.xx&oh=cde68d1a9a25386b434d70d5f38a980f&oe=5F89A2D5)
