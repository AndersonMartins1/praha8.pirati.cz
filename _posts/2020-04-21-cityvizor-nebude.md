---
title: Transparentnost podle koalice – aplikace CityVizor se nedočkáme
authorId: martin.sterba
image: posts/cityvizor-praha.png
tags: [Zastupitelstvo, CityVizor]
---

**Zastupitelstvo MČ Praha 8 nesouhlasilo se zařazením našeho bodu ohledně spuštění CityVizoru a to navzdory osobnímu apelu ze strany primátora hlavního města Prahy Zdeňka Hřiba, který se dnešního jednání zastupitelstva také zúčastnil. Pro zařazení byla pouze opozice, ostatní se zdrželi.**

Na webu [http://cityvizor.praha.eu](http://cityvizor.praha.eu) najdete vše o pražských financích - a to příjmy, výdaje, plnění rozpočtu, údaje z úřední desky nebo registru smluv. Zkrátka téměř vše, na co si vzpomenete. Aplikaci vyvinulo Ministerstvu financí a uvolnilo ji jako open-source. Pro Prahu ji pak provozuje městská firma Operátor ICT a to podobně jako její další aplikace Lítačka a Zmente.to.

> **A k čemu je to dobré?** Příkladem může být městská část Praha 3, kde díky aplikaci Cityvizor občané odhalili nesmyslně vysoké faktury třeba za radniční kávu. Po sjednání nápravy tam ušetřili ročně přes 100 tisíc korun.

Cílem magistrátu je nabídnout tuto aplikaci bezplatně všem městským částem, a to včetně zajištění provozu a licence k napojení na účetní systém městské části. **Vedení městské části Praha 8 však ani tentokrát nechtělo CityVizor spustit.**

*"Pro zařazení tohoto bodu byla pouze opozice, ostatní se zdrželi. Tohle je opravdu asi ta transparentnost, o které současné vedení naší městské části tak rádo mluví. A to i teď po kauze pana, teď už bývalého radního pro IT, Slobodníka. Občané se tak opět nedočkají toho, že uvidí přehledně veškeré finance městské části,"* říká zastupitel za Piráty Jan Hamal Dvořák.

**Takhle vypadá transparentnost ze strany vedení Prahy 8 po kauze dezifenkce.**
