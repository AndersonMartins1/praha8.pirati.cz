---
title: "Co řešilo prosincové zastupitelstvo? Rozpočtové provizorium, uvolnění zastupitelů pro výkon funkce, změnu jednacího řádu a zrušení privatizace"
authorId: martin.sterba
image: posts/zastupitelstvo_prosinec2022.jpg
tags: [Zastupitelstvo, Majetek, Finance, Bydlení]
---

**Úterní odpoledne patřilo jednání zastupitelstva naší městské části. Bylo to poprvé za poslední roky, kdy jednání nevedl starosta Ondřej Gros. Omluvil se kvůli nemoci, věříme, že se brzy uzdraví. Jednání místo něj vedl místostarosta Radomír Nepil.**

Městská část bude od ledna hospodařit v rozpočtovém provozoriu. A to hlavně z důvodu, že v současné době stále není schválen rozpočet hlavního města, z něj totiž rozpočet městské části vychází. Martin Štěrba prosil, aby se prosincové zastupitelstvo mohlo v příštím roce konat až po jednání zastupitelstva hlavního města, abychom mohli prakticky ihned po něj schválit rozpočet městské části, abychom nemuseli spadnout do rozpočtového provizoria. Rozpočet městské části bychom měli schválit na únorovém zastupitelstvu. 

Městskou část Praha 8 budou na valné hromadě společnosti IPODEC, kde má Praha 8 43% podíl, zastupovat starosta Ondřej Gros (ODS) a místostarostové Radomír Nepil (ANO) a Jiří Vítek (Patrioti). 

Martin Štěrba se v rámci interpelací ptal radního pro dopravu Tomáše Slabihoudka na to, jak se daří městské části dostávat pokuty za špatné parkování. Odpověď bude písemná, určitě ji nasdílíme i na naše sociální sítě.

Zastupitelstvo pro výkon funkce uvolnilo 8 členů zastupitelstva. Uvolněnými kromě šesti členů rady jsou:
- předseda kontrolního výboru zastupitelstva Martin Štěrba (Piráti) 
- předseda komise pro IT Josef Slobodník (ODS)
- předseda komise pro obecní majetek Michal Fišer (ANO)
- předseda komise pro sport a grantovou politiku Jan Štorek (ANO)
- předsedkyně komise pro obecní byty Anna Kroutil (ANO)
- předseda komise pro dopravu Martin Jedlička (TOP 09)
- předsedkyně komise pro výstavbu ZŠ Rohan Hana Novotná (STAN)
- předseda komise pro životní prostředí Michal Švarc (Patrioti)

Práce pro osmičkou teď mají na hlavní pracovní poměr. Na plénu jsme proto prosili, aby uvolnění předsedové svolávali pravidelně jednání a komunikovali s občany i zastupiteli. A také aby byli pravidelně k zastižení na úřadu. 

Zastupitelstvo souhlasilo s návrhem svěření dvou pozemků v Libni a na Střížkově a zrušilo dřívější usnesení o privatizaci vybraných domů na adresách Křižíkova 76/61, Křižíkova 83/99, Křižíkova 178/31, Kaizlovy sady 422/5, Kollárova 405/1, Okrouhlická 280/20, Vosmíkových 510/18, Vacínova 563/3. Zrušeno bylo také usnesení o dřívějším rozhodnutí o prodeji spoluvlastnických podílů v bytových domech na adresách Uzavřená 652/10, V Zahradách 819/10, Březinova 485/18, Pernerova 287/15, Pernerova 288/17, Na pěšinách 20/2 a Třeboradická 704/3. Tyto majetkové tisky jsme podpořili. 

Byl upraven jednací řád zastupitelstva tak, aby jednání mohlo začít už v 9 hodin ráno, pevný bod s interpelacemi občanů budou začínat v 12 hodin. Přihlásit se je možné do 11:45 přímo v zastupitelském sále. My jsme toto podpořili, protože to všude jinde v Praze velmi dobře funguje.

Zastupitelstvo také znova pověřilo kontrolní výbor, aby mohl provádět kontroly v příspěvkových organizacích. 

Programové prohlášení nové rady složené z ODS, ANO, TOP 09, STAN a Patriotů by mělo být představeno na únorovém jednání zastupitelstva.
