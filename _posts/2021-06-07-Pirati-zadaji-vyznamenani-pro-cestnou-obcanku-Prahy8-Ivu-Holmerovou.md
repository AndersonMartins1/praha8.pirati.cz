---
title: Piráti žádají vyznamenání pro čestnou občanku Prahy 8 Ivu Holmerovou
authorId: martin.sterba
image: posts/statnivyznamenani-holmerova.png
tags: [Piráti, Sněmovna]
---

**Sněmovna minulý týden schválila šest osobností, které naši poslanci navrhli na státní vyznamenání. Jedná se o uznávané autority v oblasti vědy, zdravotnictví, pedagogiky, sociální péče a bezpečnosti, které šířily dobré jméno ČR ve světě a zasadily se o zlepšení postavení našich občanů.** Návrhy budou nyní předloženy ke schválení prezidentu republiky Miloši Zemanovi. 

Je mezi nimi i čestná občanka naší městské části **doc. MUDr. Iva Holmerová, Ph.D.**. Je předsedkyní Alzheimer Europe, členkou výboru INTERDEM, zakladatelkou České alzheimerovské společnosti, jako předchozí předsedkyně čestnou členkou výboru České gerontologické a geriatrické společnosti a zakládající ředitelkou Gerontologického centra v Praze 8.

Mezi další nominované patří epidemiolog **prof. MUDr. Karel Raška, DrSc.**, in memoriam, veterán druhé světové války **plk. Jan Horal, MBE**, in memoriam, filosof a disident **prof. PhDr. Jan Sokol, Ph.D., CSc.**, in memoriam, emeritní rektor Technické univerzity v Liberci **prof. RNDr. David Lukáš, CSc.** a zakladatelka dětského souboru Severáček **Jiřina Uherková**, in memoriam. 
