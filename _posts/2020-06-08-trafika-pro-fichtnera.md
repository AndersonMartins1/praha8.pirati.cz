---
layout: post
category: blog
title: 'Další trafika pro hnutí ANO, už pátá v řadě!'
date: 2020-06-08T05:51:00.000Z
author: Martin Štěrba
authorId: Martin Štěrba
image: posts/fichtnerANO.jpg
tags: [klub, Praha 8, zastupitelstvo, Palmovka, kauza]
---

**Koalice ODS, TOP 09, STAN a Patriotů s Trikolorou za podpory hnutí ANO opět rozdává trafiky. Novým ředitelem městské společnosti Správa tepelného hospodářství se od 1. 6. 2020 stal bývalý místostarosta za TOP 09, bývalý poslanec a současný zastupitel za ANO Matěj Fichtner.**

Jako první s informací přišli naši kolegové z Osmička žije. A my jí předáváme dál.

**Pozice byla obsazena bez výběrového řízení.** Podle smlouvy má Fichtner dostávat 50 tisíc měsíčně, má zajištěn čtvrtletní bonus 9 tisíc a roční bonus 20 tisíc korun. K tomu služební notebook a mobil.

> **Fichtner je už pátým plně placeným zastupitelem z ANO.** Předsedkyní kontrolního výboru je *Anna Kroutil*, ředitelem městské společnosti Osmá správa majetku a služeb je *Radomír Nepil*, ředitelkou Osmičku pro rodinu je *Kateřina Halfarová* a uvolněnou předsedkyní komise pro sociální věci je bývalá radní *Jana Solomonová*.

*"Vzhledem k tomu, že se jedná už o pátého uvolněného zastupitele za ANO, tak je skutečně vidět, že ANO si vykupuje toleranci menšinové rady funkcemi. Pro nás je navíc nepřijatelné, že byl jmenován bez výběrového řízení. Na blížícím se jednání zastupitelstva městské části Praha 8 se budeme ptát proč,"* říká [Michal Novák](https://praha8.pirati.cz/lide/michal-novak/), předseda zastupitelského klubu Pirátů na Praze 8. 


Nutno připomenout, že Matěj Fichtner odstoupil z pozice místostarosty, protože používal služební auto k soukromým účelům, falšoval knihu jízd a připravoval pojistný podvod s ukopnutým zrcátkem. V roce 2016 byl také obviněn za ovlivňování konkurzu na ředitele ZŠ Glowackého, toto obvinění však nebylo prokázáno.

Ano, takhle si tady žijeme. Bohužel.
