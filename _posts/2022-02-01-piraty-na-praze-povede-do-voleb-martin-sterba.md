---
title: Piráty na Praze 8 povede do voleb Martin Štěrba
authorId: martin.sterba
date: 2022-01-21
image: posts/martin-sterba/01-lidr-leden2022.jpg
tags: [Piráti, Tisková zpráva, Volby 2022]
---

**Místní sdružení Pirátů na Praze 8 si v minulých dnech zvolilo lídra do podzimních komunálních voleb. Stal se jím současný předseda místního sdružení a marketér a stratég Martin Štěrba.**

>“Moc si toho vážím, je to pro mě velká čest. Udělám v následujících měsících vše pro to, abychom mohli konečně pracovat pro naší městskou část. Přál bych si rozvíjející se, dynamickou a moderní Prahu 8. Takovou, kde budou chtít lidé trávit svůj volný čas. Takovou, kde je dostatek zeleně. Takovou, kde není na ulicích nepořádek. Takovou, kde se hledá, jak to udělat a ne proč to nejde udělat. A také takovou, za kterou se nebudeme muset stydět!,” říká [Martin Štěrba](https://praha8.pirati.cz/lide/martin-sterba.html). Mezi jeho hlavní priority patří čistota ulic a odpadové hospodářství, doprava pro všechny, digitalizace a otevřenost, územní rozvoj a vzdělávání a volný čas.

Martin Štěrba byl za  Piráty  nominován koncem listopadu 2018 do redakční rady magazínu Osmička, který vydává MČ Praha 8, následně byl zvolen její místopředsedou. Působí také jako poradce primátora Zdeňka Hřiba. K úspěchu v primárních volbách bylo třeba získat podporu nadpoloviční většiny hlasujících. Martin Štěrba získal devět ze sedmnácti hlasů. 

V roce 2018 vedla Piráty ve volbách do zastupitelstva městské části Praha 8 [Alice Hamalová](https://praha8.pirati.cz/lide/alice-hamalova.html). Piráti skončili druzí se ziskem 15,88%, což je 8 mandátů. V současné době působí v opozici. 
