---
title: "Rekonstrukce Náměstí Na Stráži na Bulovce začala kolonami, radnice mohla být aktivnější v komunikaci"
author: Martin Štěrba
image: posts/kolona-bulovka.jpg
tags: [Doprava]
---

**Řada z vás mi dnes poslala podobnou fotku. Dnes ráno se totiž začalo s opravou Náměstí Na Stráži na Bulovce, která potrvá celý říjen. Během celého dne vznikaly na silnicích obří kolony. Je mi jasné, že vás to štve. I mě to štve, ale musí se to opravit - asfalt je tady v příšerném stavu, a je třeba ho vyměnit.**

I když jsem zaznamenal komunikaci ze strany městské části, radního pro dopravu i předsedy komise pro dopravu, nemyslím si, že byla dostatečná. Mnozí totiž technicistní seznam toho, co následující měsíc nebude možné, nepochopili.

**Zkusím to zjednodušit.** Rekonstrukce bude probíhat ve čtyřech etapách, během kterých budou postupně opravovány jízdní pruhy a to jak směrem do centra, tak i směrem do Kobylis. Největším strašákem následujícího měsíce je, že nebude možné z ulice Zenklova a z ulice Bulovka možné jet směrem na Čertův vršek. 

Všem řidičům následující měsíc doporučuji, aby se křižovatce vyhnuli a pokud je to alespoň trošku možné, aby jí nějakým způsobem objeli. Jinak totiž riskují, že tady zůstanou stát v koloně, a budou u toho jistě sprostě nadávat.

Věřím, že to zvládneme, a za měsíc tady bude hotovo. 

Všechny další informace najdete na [https://bit.ly/OpravaNamestiNaStrazi](https://bit.ly/OpravaNamestiNaStrazi).