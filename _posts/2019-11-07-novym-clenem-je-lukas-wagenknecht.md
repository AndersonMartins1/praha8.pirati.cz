---
layout: post
category: blog
title: 'Pirátské řady posiluje Lukáš Wagenknecht'
date: 2019-11-07T11:04:00.000Z
author: Martin Štěrba
authorId: martin.sterba
image: posts/lukas-wagenknecht-clen.jpg
tags: [volby, MS Praha 8, senátor, Lukáš Wagenknecht]
---


Máme radost. Česká pirátská strana má nového člena, naše místní sdružení se tak díky tomu opět rozrostlo. A není jim nikdo jiný než osmičkový senátor Lukáš Wagenknecht.

Za svůj život se podílel na stovkách auditů. Do povědomí veřejnosti se asi nejvíce zapsalo jeho odhalení zmanipulovaných dotací v operačním programu Severozápad, nebo audit výstavby metra A v Praze, který provázelo napojení firem na politiky s mnoha dalšími problémy.

V roce 2015 byl oceněný cenou za odvahu od Nadačního fondu proti korupci za své dlouhodobé nekompromisní postoje v roli auditora, například v pražském Dopravním podniku, nebo na ministerstvu financí, kde upozornil na nesrovnalosti v podivných smlouvách uzavřených mezi společností ČEZ a političkou hnutí ANO Radmilou Kleslovou.

V posledních letech se aktivně věnuje prosazování myšlenek dobrého vládnutí v České republice. Jde o zavedení jednoduchých principů, jako je konkrétní vymahatelná odpovědnost za rozhodování úředníků a politiků, jasná a předem dostatečně popsaná kritéria pro utrácení veřejných peněz, nebo audit a kontrola veřejných výdajů, který dokáže včas odhalit problémy a nedostatky. Taková pravidla už mnoho let fungují v zahraničí, ale naši politici a úředníci je důsledně a tvrdohlavě odmítají zavést.

Lukáši, vítej mezi námi!
