---
title: "Venku je okolo nuly a na osmičce se nebruslí. Proč?"
author: Pavel Franc
image: posts/kluziste-libeznice.jpg
tags: [Kluziště, Sport]
---

**Když se podíváte na teploměr, tak se teploty drží okolo nuly. Ideální zimní čas na bruslení, skoro bychom mohli říct. Jenže ouha.**

Možná jste zaznamenali, že se u nás na Praze 8 se již 14 dní nebruslí, a že se vypověděli smlouvy s pronajímateli kluzišť, protože nemají peníze na elektřinu. 

Je zajímavé, že v Líbeznicích za Prahou jsou kluziště plná, nikdo nic neruší ani se z toho finančně nehroutí. Kluziště nemá žádnou obsluhu, co by vybírala peníze vstupné, místo toho je tam QR čtečka, turniket a vše jede on-line. Náš zastupitel [Pavel Franc](http://praha8.pirati.cz/lide/pavel-franc.html) se ptal starosty Líbeznic Havlíčka na to, jak to dělají. To bohužel nerozkryl, nicméně potvrdil, že se o provoz a úpravu ledové plochy stará obec a finančně měli cíl zaplatit polovinu ceny za správu a elektřinu ze vstupného. A to se jim při cenách 70,- Kč za 90 minut podařilo.

Komise pro sport, kde máme svého zástupce [Petra Bíska](http://praha8.pirati.cz/lide/petr-bisek.html), se tím bude zabývat.