---
title: "Praha 8 patří mezi nejzelenější části Prahy. Tohle je mapa tepelných ostrovů"
authorId: martin.sterba
image: posts/teplotni-mapa-2022.png
tags: [Životní prostředí]
---

**Tohle je mapa tepelných ostrovů v Praze z 18. června 2022 podle ESA - European Space Agency.** Je třeba si přiznat, že zelené plochy potřebujeme. Máme to štěstí, že naše městská část patří mezi nejzelenější městské části v Praze. A musíme se snažit, abychom to udrželi i nadále. 

Je skvělé, že v Praze bylo během posledních čtyř let vysázeno půl milionu nových stromů, a to nejen někde na polích, ale i v ulicích a také přímo na Václavské náměstí. Nové aleje stromů se v blízké době objeví i na Rohanském ostrově, kde se momentálně masivně staví. Stromy zkrátka potřebujeme. 

**A co bychom pro ochlazování osmičky rádi dělali v příštích letech?**
- Vysázíme tisíce nových stromů a budeme o ně pečovat.
- Prosadíme výstavbu nových veřejných pítek a rozprašovačů na vhodných místech a v parcích.
- Zasadíme se o plnění klimatického plánu hlavního města na území MČ Praha 8.
- Podpoříme jednotnou správu zelených ploch na Praze 8 v souladu s moderními a ekologickými zásadami.

V rámci naplňování pražského klimatického plánu se počítá také s projekty zelených střech. Věřím, že právě ty se objeví v plánované výstavbě v na Palmovce. Zdá se, že teploty v příštích letech budou v letních měsících spíše vyšší, takže musíme být připraveni na to, chceme mít město, ve kterém se dá žít. 