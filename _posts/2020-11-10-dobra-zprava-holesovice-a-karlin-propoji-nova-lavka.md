---
layout: post
category: blog
title: 'Dobrá zpráva! Holešovice a Karlín propojí nová lávka'
date: 2020-11-11T5:51:00.000Z
author: Martin Štěrba
authorId: martin.sterba
image: posts/lavka-holesovice-holka
tags: [Karlín, Holešovice, Doprava]
---

**Měli jsme výstavbu lávky mezi Karlínem a Holešovicemi s názvem HolKa ve svém volebním programu. Jsme proto rádi, že to i díky kolegům na Magistrátu hlavního města Prahy klaplo, a lávka se začne stavět. Hotová bude do konce roku 2022.**

> "Karlínští se díky nové lávce dostanou za pár minut před brány Holešovické tržnice. HolKa urychlí cestu i lidem z Žižkova. Svou polohou totiž navazuje na Vítkovský tunel. Skvělé je, že získáme nový bezbariérový přístup na ostrov Štvanice, který čeká celková proměna a stane se z něj nový park. Do teď to bylo možné pouze z rušného Hlávkova mostu. Pro cyklodopravu bude HolKa strategickým místem, protože propojí cyklostezky vedoucí podél řeky na obou březích," říká náměstek primátora pro dopravu **Adam Scheinherr**.

Návrh konstrukce vyhrál v mezinárodní architektonické soutěži. Její podoba připomíná křivku nenásilně se vinoucí krajinou a architektura využívá minimalistického sochařství. Konstrukce zohledňuje panorama Prahy. Nejde do výšky a nebude bránit chodcům a cyklistům v pohledech na Prahu, Hradčany, vodu nebo stromy. Bude zapadat do návrhu řešení ostrova Štvanice. 

Už se moc těším, až bude HolKa hotová.🙂
