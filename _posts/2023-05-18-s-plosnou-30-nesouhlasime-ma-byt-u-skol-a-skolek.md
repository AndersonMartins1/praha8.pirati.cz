---
title: "Novým zmocněncem Prahy 8 pro Cityvizor je Pavel Franc"
author: Martin Štěrba
image: posts/martin-sterba/auto-doprava.jpg
tags: [Doprava, Časopis Osmička, Zastupitelstvo]
---

**Na středečním jednání zastupitelstva Prahy 8 jsme probírali zavedení plošné třicítky na území naší městské části. Řekl jsem to stejné, co jsem napsal do aktuálního čísla časopisu Osmička. Kdybych to měl říct v jednoduchosti – s plošným zavedením nesouhlasíme, třicítka má být hlavně u škol, školek a na sídlištích.**

Ta diskuze začala už nedávno po jednání komise pro dopravu, která hlasovala obdobné usnesení. A i proto jsem se v mnohém na zastupitelstvu opakoval. Nesouhlasím s formou protestu a stylem komunikace, který vede Poslední generace a některé politické strany na pražských silnicích. S Piráty podporujeme zklidňování dopravy, ale ad hoc zavedení plošné třicítky to podle nás neřeší a její plošné zavádění na Praze 8 proto odmítáme. 

Třicítka patří podle nás i dopravních odborníků do rezidenčních čtvrtí, na sídliště či do okolí škol a školek. Až na výjimky - třeba v Horní Libni či v Bohnicích - třicítka už v ulicích je. V některých místech už dokonce víc než deset let a v některých se objeví po zavedení zón placeného stání v příštím roce. Právě na sídlíštích a škol dává snížení maximální rychlosti smysl. Data dokazují, že tady dochází k menšímu počtu nehod a to hlavně těch, které mají za následek závažné či smrtelné zranění. Vycházet můžeme třeba ze zkušeností z Toronta.

Co by tedy pomohlo? V okolí škol a školek chceme pro větší bezpečnost například zvýšené přechody či křižovatky. A jelikož ti, co po městě chtějí jezdit rychle, jezdí rychle i nyní přes existující třicítku například v ulici Trojská, je třeba důsledně vybírat pokuty za nedodržování rychlosti.

Podtrženo sečteno, se zavedením třicítky by se v mnohých případech jednalo jen o to, že někde značky sundáme a někde je nandáme. Praha 8 je v tomhle napřed a třicítky už na svém území má. 

### Připravili jsme pro vás mapu, kde už maximální 30 km za hodinu u nás osmičce je. Podívejte se.

<iframe src="https://www.google.com/maps/d/embed?mid=1SZhstNN2x1Hc1jsY0xrGrhdyAi9Ptsk&hl=cs&ehbc=2E312F" width="640" height="480"></iframe>