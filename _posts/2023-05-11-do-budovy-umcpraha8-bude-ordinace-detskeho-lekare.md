---
title: "V budově Úřadu městské části bude ordinace dětského lékaře"
author: Martin Štěrba
image:  posts/urad-nova-ordinace.jpg
tags: [Rada MČ Praha 8, Zdravotnictví]
---

**Do budovy Úřadu městské části v ulici U Meteoru se nastěhuje ordinace dětského lékaře. Jak vidíte na fotce už chybí jen vrátka – po řadě měsíců, kdy se upravovaly prostory, vedení Prahy 8 na svém středečním jednání schválilo pronájem ordinace pro MUDr. Jakoubka.** Tato ordinace byla až do července minulého roku kousek od zastávky tramvaje Libeňský zámek. Teď se vrátí zpátky do Libně, tentokrát do “teskáče” v ulici U Meteoru, jen kousek od bílého domu. Věřím, že to je jistě dobrá zpráva pro rodiče z Libně.

To ale není všechno. Rada schválila také:
- účetní závěrky základních a mateřských škol a také organizací, které městské část zřizuje,
- účetní závěrku městské části Praha 8,
- čestné prohlášení pro Konsorcium Rohan,
- výzvu k podání nabídky v rámci výběru provozovatele mobilních kluzišť, záměrem je vybrat provozovatele až do konce března 2027,
- pronájem části pozemků při ulici Kandertova, při ulici Povltavská, při ulici Opálkova
- prodloužení pronájmu pozemků mezi ulicemi Rohanské nábřeží a Sokolovská 
- nesouhlas s prodejem části pozemku při ulici Na rozhraní a to z důvodu úbytku zeleně, s prodejem části pozemku při ulici Šimůnkova a s pronájmem části pozemku při ulici Horňátecká a částí pozemků v ulici Svídnická,
- nesouhlas se zápisem stavby garáže na část pozemku v oblasti Labuťka,
- nesouhlas se směnou pozemku v oblasti Bendovky v Bohnicích, neboť se jedná o nezastavitelné území zeleně, nad kterými by si mělo hlavní město nechat majetkovou kontrolu,
úpravy finančního plánu zdaňované-hospodářské činnost na letošní rok,
- schválení dodatku ke smlouvě o úklidu psích exkrementů - rozšířen bude úklid v parku Dlážděnka
- rozpočtová opatření - navýšení došlo například u mezd pro zaměstnance škol a školských zařízení téměř o 28 milionů a dále pak třeba v oblastech kultury a v investicích, například na výstavby fotovoltaiky na školách,
- čerpání z fondu investic pro ZŠ a MŠ Ústavní z důvodu pořízení interaktivních panelů,
- souhlas s návrhem majetkových převodů v oblasti Stadionu Mládeže na Palmovce,
- řadu smluv na pronájmy bytů v majetku městské části.

Příští týden ve středu nás čeká jednání zastupitelstva, rada už ale začíná připravit i to červnové, které se uskuteční v pondělí 19. června.