---
title: Tramvajová zastávka Vychovatelna bude konečně bezbariérová
authorId: martin.sterba
image: posts/tramvaje-vychovatelna2.jpg
tags: [Doprava, Libeň, Magistrát]
---

**Technická správa komunikací začala tento týden se stavebními pracemi u tramvajové zastávky Vychovatelna v Horní Libni. Pokračuje se tak v dokončení bezbariérového přístupu k zastávce. Hotovo by mělo být do 25. října 2021.**

V minulosti byly opraveny podchody, zastávka byla prodloužena a vzniklo místo k přecházení mezi jednotlivými nástupišti. Letos jsou stavební úpravy zaměřeny na zřízení přechodů. 

>“V rámci akce bude upraven chodník při jedné straně komunikace, vznikne nové místo pro přecházení a přechod pro chodce včetně navazujících chodníků přes tramvajovou trať. Navržené opatření přispěje ke zvýšení bezpečnosti chodců při cestě MHD a také dětí přecházejících do škol především z jižní části ulice Na Okrouhlíku,“ říká předseda místního sdružení Praha 8 [Martin Štěrba](https://praha8.pirati.cz/lide/martin-sterba.html). 
 
Bezbariérový přístup k zastávce Vychovatelna se připravoval bezmála deset let. 
