---
title: Na Palmovce vyroste nový městský dům, město vyhlásilo soutěž
authorId: karel.ptacek
image: palmovka-bytovydum5.jpg
tags: [Bydlení, Palmovka, Magistrát, Územní rozvoj]
---

**Pražská developerská společnost [vyhlásila výběrové řízení](https://pdspraha.eu/narozni-dum-libensky-most-zenklova-vyberove-rizeni-projektova-dokumentace/?fbclid=IwAR2BtmDk6aCv_UQ2bHIz8rCQ7V0s4N5Cy3ZVVllfXUvCpmX2UdPpBWvq9RY) na zpracovatele architektonického návrhu a projektové dokumentace pro polyfunkční dům na nároží ulic Zenklova a Libeňský most na Palmovce. Před časem jsme [o tomto záměru už na našem webu informovali](https://praha8.pirati.cz/aktuality/na-palmovce-vyroste-novy-dum-nabidne-50-mestskych-bytu.html).**

V přízemí a prvních dvou patrech se počítá se nebytovými prostory pro maloobchod a administrativu, ve vyšších patrech budou městské nájemní byty. Investiční akci schválila Rada hl. m. Prahy a Investiční expertní výbor Pražské developerské společnosti. 

“V současné době, kdy ceny bytů u developerských projektů stále rostou a stávají se pro střední třídu obyvatelstva již nedostupné, vítám tento krok ze strany Magistrátu pozitivně. Věřím, že v budoucnu budou na trhu opět dostupné byty k dlouhodobému pronájmu za přijatelné nájemné,“ říká zastupitel Prahy 8 Karel Ptáček (Piráti).

Kritérii výběrového řízení jsou kvalita návrhu budovy a přilehlých veřejných prostranství, dlouhodobá environmentální a ekonomická udržitelnost stavby a efektivita využití pozemku. 

![Palmovka - Polyfunkční dům](/assets/img/posts/palmovka-bytovydum3.png)
![Palmovka - Polyfunkční dům](/assets/img/posts/palmovka-bytovydum4.png)

**Další informace:**
- [Zadání VŘ najdete v Tender aréně](https://bit.ly/3Kx0gSP)
- [Zadání VŘ je také na webu Pražské developerské společnosti](https://bit.ly/3FCjxhY)
