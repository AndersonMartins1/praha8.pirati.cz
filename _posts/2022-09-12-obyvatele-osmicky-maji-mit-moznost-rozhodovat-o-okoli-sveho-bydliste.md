---
title: "Obyvatelé osmičky mají mít možnost rozhodovat o okolí svého bydliště, obnovíme participativní rozpočet"
author: Piráti Praha 8
image: posts/skatepark-bohnice.jpg
tags: [Participativní rozpočet, Volby 2022]
---

**Cílem Pirátů je vtáhnout lidi více do rozhodování. Zvlášť na komunální úrovni je to podle mě hodně důležité. Lidé by měli mít možnost rozhodovat o místě, kde žijí a tráví v něm volný část. Měli by mít možnost spoluvytvářet prostředí a svými návrhy ho tak ovlivňovat.**

Participativní rozpočet je jednou z cest, jak toho dosáhnout. Funguje to tak v mnoha jiných městech i pražských městských částí. Na základě přání sousedů tak byla třeba v minulosti zrekonstruována kotelna a proměněna ve skautskou klubovnu v Bohnicích, vznikl nový skatepark nebo bylo obnoveno dětského hřiště v Batličkově ulici.

Rádi bychom ho na Praze 8 znovu zavedli poté, co ho současná koalice v čele s ODS zrušila. Podle nás to má smysl a chci usilovat o jeho obnovení.

### [Všechny naše plány pro Prahu 8 si můžete přečíst tady.](https://praha8.pirati.cz/volby/2022-komunalni.html?pohled=program)
