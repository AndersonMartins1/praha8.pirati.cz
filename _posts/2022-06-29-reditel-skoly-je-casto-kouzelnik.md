---
title: "Pavel Franc: Ředitel školy je často kouzelník!"
authorId: pavel.franc
image: posts/portrety-2022/pavel-franc.jpg
tags: [Časopis Osmička, Školství]
---

**V posledním čísle časopisu Osmička zazněla otázka, jak lze zkvalitnit MŠ a ZŠ zřizované Prahou 8 a jak vyrovnat rozdíly mezi vyhledávanými školami a průměrnými. Pavel Franc má za nás jasnou odpověď. Ředitel školy je často kouzelník!**

Kvalita jakéhokoliv týmu závisí na kvalitě manažera, který ho vede a možnostech, které má k dispozici. Můžete mít sebelepšího šéfa, ale tým se nikdy nikam neposune, pokud šéf řeší jen operativu a na strategické úkoly nemá čas. Být ředitelem školy je náročný úkol - musíte být manažer, pedagog, finanční kouzelník, strážce času i nezdolný úředník zavalený tunou papírů. Mít k tomu všemu ještě čas na vymýšlení novinek na zlepšení je úkol pro superhrdinu. Jsem rád, že na osmičce několik superhrdinů máme, a že i u nás jsou ředitelé a ředitelky, kteří své školy posouvají.

Ne každý však může být superhrdina a proto bych očekával, že místostarosta pro školství z TOP 09 “příklady dobré praxe” vezme a pomůže je uvádět v život, že pomůže školám najít kontakty na lidi z univerzit, zahraničních škol či podnikatele, kteří by měli zájem se školou spolupracovat, a že bude školám získávat finanční granty či sponzory. Výsledek si můžeme v Nadačním fondu Vzdělaná Osmička ověřit sami – jeden sponzor za čtyři roky. 

Tohle jsou mé dva oblíbené projekty, které necílí nejen na lepší výuku, ale na lepší školu. Prvním z nich je vybudování koláren – děti by rády občas do školy jely na kole či na koloběžce. Druhým je pak projekt Trenéři do škol – ten řeší praktické ukázky různých sporů s cílem zaujmout a přitáhnout děti k danému sportu. S prvním projektem pomáhal předseda komise pro dopravu a s druhým předseda komise pro sport. Novou školu Na Rohanu řeší radní pro strategický rozvoj, vznik kapacit pro školky pak radní pro územní rozvoj. Bylo by proto fajn, aby v příštím volebním období řešil naše osmičkové školství primárně radní pro školství.v příštím volebním období řešil naše osmičkové školství primárně radní pro školství.
