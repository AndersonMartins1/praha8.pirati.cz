---
layout: post
category: blog
title: 'Praha 8 odpustí nájemné podnikatelům a živnostníkům postiženým opatřeními COVID-19'
date: 2020-07-07T05:51:00.000Z
author: Martin Štěrba
authorId: martin.sterba
image: posts/restu_dvakohouti.jpg
tags: [klub, koalice, zastupitelsvo, podpora živnostníků, koronavirus, Magistrát]
---

**Podnikatelé a živnostníci v prostorách MČ Praha 8 mohou počítat se slevou na nájemném v rozmezí 30–50%. Minulý týden o tom jednohlasně rozhodli zastupitelé naší městské části. 

Sleva se dotkne přibližně 400 nájemců, kterých se dotkly opatření spojená s novým typem koronaviru. „Chceme pomoci podnikatelům a živnostníkům. Na všem byla shoda jak v komisi pro majetek, tak i v rámci zastupitelstva naší městské části. Obchody, kavárny i služby jsou důležitou součástí života na osmičce,“ potvrzuje Michal Novák, předseda zastupitelského klubu Pirátů. 

Slevy se vztahují na období od dubna do června letošního roku. Polovina nájemného bude odpuštěna nájemcům, kteří od dubna do června nemohli své provozy vůbec otevřít. Sleva 30% na nájemném pak platí pro všechny podnikatele, jejichž činnost byla bezpečnostními opatřeními dotčena částečně.
