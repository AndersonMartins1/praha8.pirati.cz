---
title: Praha 8 odpustí nájemné podnikatelům a živnostníkům postiženým opatřeními COVID-19
authorId: martin.sterba
image: posts/restu_dvakohouti.jpg
tags: [Zastupitelstvo, Koronavirus, Magistrát]
---

**Podnikatelé a živnostníci v prostorách MČ Praha 8 mohou počítat se slevou na nájemném v rozmezí 30–50%. Minulý týden o tom jednohlasně rozhodli zastupitelé naší městské části.**

Slevu bude moci využít přibližně 400 nájemců, kterých se dotkly vládní opatření spojená s novým typem koronaviru.

> *„Chceme pomoci podnikatelům a živnostníkům. Na všem byla shoda jak v komisi pro majetek, tak i v rámci zastupitelstva naší městské části. Obchody, kavárny i služby jsou důležitou součástí života na osmičce,“* potvrzuje [Michal Novák]({% link _people/michal-novak.md %}), předseda zastupitelského klubu Pirátů.

Slevy se vztahují na období od dubna do června letošního roku. Polovina nájemného bude odpuštěna nájemcům, kteří od dubna do června nemohli své provozy vůbec otevřít. Sleva 30% na nájemném pak platí pro všechny podnikatele, jejichž činnost byla bezpečnostními opatřeními dotčena částečně.
