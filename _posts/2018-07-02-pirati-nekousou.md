---
title: Jsme ale nekompromisní a nesmlouvaví. Koušeme jen občas.
author: Michal Novák
image: posts/michal-kouse.jpg
tags: [Transparentnost, Piráti]
---

**_Ne, pověsti o nás nelžou, Piráti jsou nekompromisní ke korupci. A jsme nesmlouvaví, když jde o naše základní principy._**

**Chceme otevřenou radnici**, tedy zveřejňování všech smluv, které radnice Prahy 8 uzavře. A to prosím celých, včetně „tajných“ dodatků. Také chceme zveřejňování všech faktur a všech podkladů pro jednání a rozhodování zastupitelstva i rady městské části Prahy 8. A samotná jednání výborů a komisí na radnici by měla být otevřená.

**Proč také ne, že?** Vždyť zvolení politici pracují pro nás všechny. Jsou to vlastně naši zaměstnanci. A my všichni jako občané Prahy 8, máme právo vědět, jak nakládají s našimi daněmi. A hlavně jak zachází s naší milovanou osmičkou. S tou, které říkáme domov.

**A proč to tak nechtějí i jiné strany?** Maximální otevřenost totiž sama o sobě omezuje možnosti korupce na minimum. Ano, některé strany říkají už řadu let, jak zatočí s korupcí. Některé z nich to říkají už přes 20 let … Některé jiné ne tak dlouho, ale i jejich lidé už měli příležitost ukázat, jak to myslí. A to i u nás na Praze 8. Výsledek? Posuďte sami.

**Piráti jsou ve velké politice relativně noví. Ale naše kamarády a kolegy znáte z magistrátu a z řady kauz, které tam otevřeli.** A byť byli 4 roky v opozici, tak některé dotáhli do zdárného konce. A tak to bude i na osmičce. Záleží jen na vás voličích, jestli nám dáte šanci podílet se na řízení radnice a zavést (nejen) ty výše zmíněné změny - nebo jen vládnoucí koalici zatápět z opozičních lavic.

**Tak o tohle nám jde.** A za tohle se chceme v letošních komunálních volbách 5.-6. října poprat. A proč? Protože jsme si konečně řekli: „Kdo, když ne my? A kdy, když ne teď?“ A stali se z nás Piráti. Ti političtí.

**Jinak jsme ale normální lidé jako vy.** Jen už nechceme pouze pasivně přihlížet tomu, co se děje na místní radnici. Chceme s tím něco udělat. Zatím máme my, „Piráti z osmičky“, politiku jako náročného a (docela hodně) zvláštního koníčka. :-) Ale když nám dáte v říjnových volbách šanci, budeme ho provozovat profesionálně na místní radnici.

**Nebude to jednoduché, ale správný Pirát se bouře neleká. A je nás stále víc a víc.**

Mimochodem, jestli se mezi nás chcete přijít někdy podívat a třeba se i přidat, napište nám vzkaz třeba na naši facebookové stránce: www.facebook.com/piratipraha8. Aspoň si na vlastní oči a uši budete moci ověřit, co z toho, co se o nás říká, je pravda.

**Uslyšíte o nás totiž leccos …**
- Třeba, že náš republikový předseda má drony. … Má dredy, ale to je jedno.
- Že ti Piráti pořád o něčem hlasují … Ano, na rozdíl od stran, které ji mají v názvu, praktikujeme přímou demokracii i uvnitř strany.
- Že zveřejňujeme svoje vlastní smlouvy … Ano, kážeme vodu a taky ji pijeme (Pravda, pivo si dáme rádi, ale vy víte jak to myslíme. ;-) )
- Že veřejně diskutujeme - na internetu i na otevřených schůzkách … Ano, i to děláme.
- Že si Piráti vedou veřejný registr lobbistických kontaktů a schůzek … No ano, vedeme. A chceme ho zavést i na místní radnici! (To ještě dodatkem k tomu bodu otevřené radnice.)
… Tohle všechno je pravda. Ale nekoušeme. Tedy většinou.

**Vaši,**
**Piráti z osmičky**

**P.S.: Koušeme jen zkorumpované politiky. ;-)**


