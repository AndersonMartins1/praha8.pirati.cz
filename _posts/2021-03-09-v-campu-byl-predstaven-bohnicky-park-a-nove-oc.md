---
title: V CAMPu byl představen bohnický park K Pazderkám a nové obchodní centrum. Potřebujeme ho?
authorId: karel.ptacek
image: posts/ocbohnice.jpg
tags: [Bohnice, Obchodní centrum, Veřejný prostor]
---

**Dnes dopoledne proběhla krátká prezentace a představení záměru umístění obchodního domu Kaufland na rohu ulic K Pazderkám a Lodžská v Bohnicích. Představení probíhalo živě on-line z Centra architektury a městského plánování (CAMP).**

[Půlhodinový livestream](https://vimeo.com/510650412/a386b247c0?fbclid=IwAR1xg-kENPh6j-1EZ9ogBPz9YaKJAc_HRpp0GD1uAqW3uoZr8f59p_23uic) bohužel sledovalo pouze devět lidí. **A co zaznělo?**

Stavba má obsahovat podzemní parkoviště s vjezdem z ulice K Pazderkám. Zásobování je plánováno ze zásobovacího dvora, a to hlavně kvůli eliminaci hluku. V předprostoru mají kromě parku vzniknout i vodní prvky jako jsou vodní kanál a mlhoviště. V části u ulice Lodžská je navrhována psí louka. Celé centrum má mít zelenou střechu, na které má být i kavárna s  vyhlídkou na celou Prahu. U vstupu je plánována autobusová zastávka a přechod směrem k Botanické zahradě.

>"I přes to, že na konci prezentace byl čas na zodpovězení dotazů, neberu to jako přínosné. Podle mého tam stavba prostě a jednoduše nepatří. Pozemek patří společnosti JTH Trend s.r.o. a ta může stavět dle podmínek, které jí dovolí územní plán a pražské stavební předpisy,“ vysvětluje náš zastupitel [Karel Ptáček](https://praha8.pirati.cz/lide/karel-ptacek.html), který livestream sledoval.

I když v našem programu [pro komunální volby 2018](https://praha8.pirati.cz/program/) máme napsáno, že podporujeme občanskou vybavenost, tak v případě plánovaného OC Bohnice jsme spíše zdrženliví. A to hlavně proto, protože jsme proti další necitlivé bytové výstavbě na sídlištích.
