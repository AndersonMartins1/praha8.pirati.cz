---
title: "Z Palmovky se bude řídit evropský vesmírný výzkum, míří se agentura EUSPA"
authorId: martin.sterba
image: posts/novapalmovka-dvorana.jpg
tags: [Agentura EUSPA, Nová Palmovka, Palmovka, Územní rozvoj]
---

**Rozestavěná budova Nové Palmovky se stane novým sídlem vesmírné agentury EUSPA - EU Agency for the Space Programme. Primátor Prahy Zdeněk Hřib to potvrdil podpisem memoranda společně s ministrem financí.**

Během příštího roku tak začne v budově opět čilý pracovní ruch, po dokončení bude na Palmovce důstojné centrum kosmického výzkumu. Rozvoj vědy a technologicky vyspělých oborů je pro Piráty prioritou. Chceme z Prahy moderní město 21. století, které bude přitahovat ty nejlepší talenty z naší země i ze světa. 

>"Stavební ruch začne na Nové Palmovce během příštího roku a věřím, že vesmírná agentura přinese na Palmovku nový svěží vítr a impuls. Ve spolupráci s hlavním městem v čele se Zdeňkem Hřibem došlo k napravení chyb předchozích vedení Prahy 8 a díky tomu se dočkáme oživení celého prostoru Palmovky. V plánu je kromě vesmírné agentury i výstavba nové školy, školky, kulturního centra, knihovny a také zhruba dvou tisíců nájemních bytů," říká náš kandidát na starostu Prahy 8 a lídr kandidátky [Martin Štěrba](http://praha8.pirati.cz/lide/martin-sterba.html).

Díky naší spolupráci s hlavním městem se konečně dočkáme oživení celého prostoru Palmovky a zlepšení kvality našeho života. Palmovka přestane být Zemí Nikoho. 🙂 Už se těšíme.