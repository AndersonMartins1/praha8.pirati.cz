---
title: Magistrát na Palmovce postaví nový polyfunkční dům. Jak bude vypadat?
author: Karel Ptáček
image: posts/palmovka-bytovydum5.jpg
tags: [Bydlení, Palmovka, Magistrát, Územní rozvoj]
---

**Pražská developerská společnost vyhlásila výběrové řízení na zpracovatele architektonického návrhu a projektové dokumentace pro polyfunkční dům na nároží ulic Zenklova a Libeňský most na Palmovce. Před časem jsme [o tomto záměru už na našem webu informovali](https://praha8.pirati.cz/aktuality/na-palmovce-vyroste-novy-dum-nabidne-50-mestskych-bytu.html).**

Zadání budoucí podoby a využití objektu je již nyní specifikováno v zadávací dokumentaci a reaguje na potřeby města a danou lokalitu. Dozvíme se například, že výškově může mít až sedm nadzemních podlaží, v přízemí a prvních dvou patrech se počítá s nebytovými prostory pro maloobchod a administrativu, ve vyšších patrech budou městské nájemní byty. Očekává se, že průměrná doba nájmu bude 3 - 7 let. Byty budou dispozičně od 1+kk až po 4+kk a některé i bezbariérové. Složí budoucích nájemců má být různorodé například pro potřebné profese jako policisté, zdravotníci, učitelé, ale také pro matky živitelky, nebo lidi s omezenou hybností.

Investiční akci schválila Rada hl. m. Prahy a Investiční expertní výbor Pražské developerské společnosti.

>“V současné době, kdy ceny bytů u developerských projektů stále rostou a stávají se pro střední třídu obyvatelstva již nedostupné, vítám tento krok ze strany Magistrátu pozitivně. Věřím, že v budoucnu budou na trhu opět dostupné byty k dlouhodobému pronájmu za přijatelné nájemné,“ říká zastupitel Prahy 8 Karel Ptáček (Piráti).

Kritérii výběrového řízení jsou kvalita návrhu budovy, která tak doplní nároží bloku a přilehlých veřejných prostranství, dlouhodobá environmentální a ekonomická udržitelnost stavby a efektivita využití pozemku.

![Palmovka - Polyfunkční dům](/assets/img/posts/palmovka-bytovydum3.png)
![Palmovka - Polyfunkční dům](/assets/img/posts/palmovka-bytovydum4.png)

**Další informace:**
- [Zadání VŘ najdete v Tender aréně](https://bit.ly/3Kx0gSP)
