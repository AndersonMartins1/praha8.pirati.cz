---
title: Proč radnice dává přednost pejskařům před seniory?
authorId: karel.ptacek
image: posts/psi-louka.jpg
tags: [Karlín, Životní prostředí]
---


## Radnice investuje 12 milionů na psí louku a senioři mají opět smůlu

Zastupitelstvo MČ Prahy 8 rozhodlo poskytnout z rozpočtu pro rok 2018 investiční částku ve výši 12 mil. korun na výstavbu psí louky. Na druhou stranu není schopno z rozpočtu vyčlenit potřebných 8 mil. korun ročně na provoz domova pro seniory. Raději tedy celé jedno patro pronajme soukromému subjektu.

Zdá se, že pro současné vedení radnice jsou senioři na žebříčku priorit níže, než majitelé pejsků. Jak jinak si vysvětlit, že na něco peníze jsou a na něco nejsou. Z řad opozičních zastupitelů zaznívá, proč MČ Praha 8 nezažádá Magistrát o dotaci na provoz domova?

Je to byznys a vydělá na tom jen soukromý provozovatel, kterému klienti z řad majetných seniorů mohou pravidelně každý měsíc platit více jak 20 tisíc za umístění v domově.

Správné to rozhodně není, proto Piráti chtějí zkontrolovat veškeré uzavřené smlouvy a začít auditem smluv a zakázek již uzavřených.

