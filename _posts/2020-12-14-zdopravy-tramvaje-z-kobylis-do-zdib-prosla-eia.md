---
title: Tramvaj z Kobylis do Zdib prošla úspěšně posouzením vlivu na okolní prostředí
authorId: martin.sterba
image: posts/vozovna-kobylisy.png
tags: [Tramvaj do Zdib, Kobylisy, Doprava]
---

**Odbor ochrany prostředí pražského magistrátu vydal ve čtvrtek verdikt k chystané tramvajové trati z Kobylis do Zdib. Trať úspěšně prošla procesem posouzení vlivu na okolí (EIA) a pražští a středočeští plánovači tak mohou pokračovat v její přípravě. Píše o tom třeba web [ZDopravy.cz](https://zdopravy.cz/tramvaj-z-prahy-do-zdib-prosla-uspesne-posouzenim-vlivu-na-okolni-prostredi-68590).**

 **Trať bude mít délku 5,445 kilometru.** Schválena byla varianta s číslem 1, kterou letos v červnu upřednostnil i Středočeský kraj. Tato varianta počítá s tím, že tramvajová trať vede na středním dělícím pásu a po stranách má po jednom jízdním pruhu. Součástí stavby budou terminály a parkoviště P+R ve Zdibech a Sedlci a tramvajová smyčka v Sedlci. Parkoviště a parkovací dům budou mít kapacitu 1 260 míst. Jednou z podmínek procesu EIA přitom je modulární charakter parkovišť, tedy možnost je bez zásadních zásahů rozšiřovat. Součástí trati mají být čtyři mosty, z nichž největší má vést přes křižovatku s dálnicí D8 na konci trati u Zdib. Navržen je společně s lávkou pro chodce a cyklisty.

Mezi podmínky vzešlé z procesu EIA jsou například protihluková opatření, například využití tlumícího asfaltu.


