---
title: Vlastníci památkově významných objektů z Prahy 8 mohou získat dotaci
authorId: karel.ptacek
image: posts/karlin-domy.jpeg
tags: [Granty a dotace, Magistrát]
---

**Posledních pár dní zbývá do ukončení podávání žádostí o [dotace pro vlastníky památkově významných objektů](https://pamatky.praha.eu/jnp/cz/dotace/Program_pro_pamatkove_objekty/index.html). Tento dotační titul každoročně vypisuje Magistrát hlavního města Prahy.** 

Dotace vlastníkům památkově významných objektů jsou každoročně poskytovány na nemovité kulturní památky, na nemovité objekty v památkových rezervacích a  v památkových zónách v hlavním městě Praze, na restaurování movitých kulturních památek na veřejně přístupném místě na území hl. m. Prahy. Dále se poskytují dotace vlastníkům památkově významných objektů na stavební a restaurátorské práce související s odstraněním graffiti maleb a se zajištěním antigraffitových nátěrů (tyto práce musí být výslovně uvedeny v závazném stanovisku OPP MHMP).

>"Dotaci lze využít například pro opravy fasády, výměnu oken, klempířské a zdobné prvky vašeho bytového domu. Kdo stále váhá s podáním, zkompletujte nutné přílohy a vyražte do podatelny," vysvětluje náš zastupitel [Karel Ptáček](https://praha8.pirati.cz/lide/karel-ptacek.html) a místopředseda komise pro bytová družstva a společenství vlastníků. 

Více informací najdete na webu [https://pamatky.praha.eu/jnp](https://pamatky.praha.eu/jnp).
