---
title: Praha koupí koupaliště Stírka, odsouhlasil to magistrátní výbor pro majetek
authorId: martin.sterba
image: posts/koupaliste-nastirce1.png
tags: [Koupaliště Stírka, Kobylisy, Magistrát, Sport]
---

**Tohle je skvělá zpráva pro Prahu 8. Magistrátní výbor pro majetek pod vedením pirátského předsedy [Viktor Mahrik](https://praha.pirati.cz/lide/viktor-mahrik.html) souhlasí s koupí oblíbeného koupaliště Stírka v Kobylisích. Praha ho od státu odkoupí za 45 milionů korun.**

> Výbor pro správu majetku, majetkové podíly a podporu podnikání ZHMP souhlasí:
- v pokračování jednání s Úřadem pro zastupování státu ve věcech majetkových (dále pak s Ministerstvem financí) na získání areálu koupaliště Stírka v k.ú. Kobylisy,
- aby HMP zahájilo realizaci úplatného převodu formou přímého prodeje za cenu dle ZP v režimu tzv. velké privatizace. ZP č.14/2021-4804 ze dne 6.5.2021 včetně Dodatku č. 1 ze dne 29.6.2021, které byly aktualizovány Oceněním ze dne 1.2.2022 odsouhlaseném Ministerstvem financí dne 1.2.2022 vyhotovený Úřadem stanovil kupní cenu předmětných nemovitostí na 45.821340,- Kč. Dále byla kupní cena navýšena o náklady za znalecké posudky ve výši 68.000,- Kč a zaokrouhlena. Aktuální kupní cena tak celkem po zaokrouhlení činí částku ve výši 45. 890 000,- Kč za soubor pozemků v příslušnosti Úřadu, nacházející se v areálu koupaliště Stírka.

Ještě vloni byla budoucnost [koupaliště Stírka](https://praha8.pirati.cz/aktuality/stitky/koupaliste-stirka/) značně nejistá. Hrozil jeho prodej a privatizace. Ve spolupráci s magistrátem se nám teď  podařilo koupaliště finálně zachránit. 