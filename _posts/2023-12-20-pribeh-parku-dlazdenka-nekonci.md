---
title: "Příběh parku Dlážděnka nekončí, rada vypověděla smlouvu s architekty"
author: Martin Štěrba
image: posts/park-dlazdenka.jpg
tags: [Rada MČ Praha 8, Park Dlážděnka, Kobylisy, Životní prostředí]
---

**Co se dělo na posledním předvánočním jednání rady Prahy 8? Pojďme se na to mrknout.**

Městská část na návrh starosty Ondřeje Grose schválila odstoupení od smlouvy s architekty Martinem Gaberle a Lucií Roubalovou. Podle důvodové zprávy prý architekti nespolupracují na dokončení Parku Dlážděnka. Osobně jsem zvědav na to, co se bude dít dál. 

Praha 8 daruje spolku Bohnice žijí dvacet tisíc korun na odstranění následků požáru ve Statku Vraných v Bohnicích. Peníze jsou výtěžkem benefičního koncertu, který se konal na Libeňském zámku. 

V Zenklově ulici u zastávky tramvaje Libeňský zámek vyroste nový bytový dům, rada souhlasila s projektovou dokumentací. Dům na rohu ulic Zenklova a Stejskalova bude mít nově šest pater. Investor poskytne městské části v rámci kontribucí víc než 1,3 milionu korun. 

<iframe src="https://www.facebook.com/plugins/post.php?href=https%3A%2F%2Fwww.facebook.com%2Fpiratipraha8%2Fposts%2Fpfbid02PXKnnJFDdCXVqChXoWEbZf1oX8TLvc2Z2uxvzTqq2byU9dYmNhNp28oqqhkJcpEWl&show_text=true&width=500" width="500" height="718" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe>

Rada souhlasila s podáním námitek jako účastníka řízení do společného řízení stavby “přístavba polyfunkčního objektu Solarenergy” na Ládví a to z důvodu, že stavebník užívá neoprávněně pozemek ve správě Prahy 8.

**A ještě pár dalších rychlých informací:**
- Městská firma Osmá provozní má aktualizovanou dozorčí radu a představenstvo. Rada zvolila za členy dozorčí rady Libora Paulise (ODS), Petra Baldu (ODS) a Michala Janovského (Patrioti). Do představenstva pak míří Tomáš Bína (ODS). 
- Rada schválila zřízení věcného břemene ve prospěch PREdistribuce v Karlíně.
- Došlo k dohodě o ukončení zúčtování plnění mezi Prahou 8 a bytovým družstvem Světova 474/8. 
- Zakázku na realizaci veřejné zakázky na zajištění zabezpečené konektivity pro objekty úřadu vyhrála firma WIA spol. s r.o..
- Komisi pro sociální věci a zdravotnictví nově povede přímo místostarostka Vladimíra Ludková, předsedkyně Lucie Bogdanová rezignovala. 
- Rada vybrala vítěze veřejné zakázky na projektový management pro stavbu sportovní haly Jána Mahora v Kobylisích. Smlouva bude uzavřena se společností Fetters management, s.r.o.
- Bylo uzavřeno několik smluv na byty a nebytové prostory. 

Další jednání vedení Prahy 8 bude až po novém roce, a samozřejmě vás budu informovat o tom, co pětikoalice v čele s ODS a ANO u nás na osmičce dělá.

