---
title: Tohle je nový Metropolitní plán! Můžete ho připomínkovat
authorId: karel.ptacek
image: posts/metropolitniplan-karelptacek-zdenekhrib.jpg
tags: [Metropolitní plán, Územní rozvoj]
---

**Tohle je plán! Praha má návrh metropolitního plánu určený k připomínkování! Plán si můžete prohlédnout na velké výstavě v CAMP - Centru architektury a městského plánování. Připomínkování bude probíhat do konce června letošního roku, a to jak elektronicky přes Portál Pražana, tak i osobně v CAMPu. Tam Vám také vysvětlí, jak se v novém Metropolitním plánu orientovat, a jak podávat námitky.**

>"Metropolitní plán je tím nejvýznamnějším dokumentem na další desetiletí, protože předurčuje další rozvoj města. Od začátku května se také plánuje kontaktní kampaň v podobě informačních kontejnerů, workshopů a setkání s odborníky," říká náš zastupitel [Karel Ptáček](https://praha8.pirati.cz/lide/karel-ptacek.html), který se nedávného slavnostního zahájení výstavy v CAMP také účastnil.

**A možná se teď ptáte, k čemu je takový plán dobrý.**

Především chrání to, co je v našem městě cenné a co si přejeme zachovat. Třeba parky na sídlištích, výhledy na pražská panoramata nebo jedinečný charakter městských čtvrtí. Prostě aby se nestalo, že Libeň nebo Karlín už nebudou vypadat jako Libeň a Karlín. Zkrátka se nestane, že vám vykácejí stromy v okolí bydliště nebo postaví před oknem mrakodrap. To nový Plán nedovolí. Plán naopak usnadní žádoucí rozvoj města – aby přibývalo nejen zelených ploch, ale také aby se stavělo více bytů v brownfieldech. Pomůže také tzv. městu krátkých vzdáleností - podpoří rozvoj občanské vybavenosti v okolí míst, kde bydlíme. Cílem, je abychom to do parku, na hřiště nebo do obchodu neměli déle než 15 minut. 

Další informace najdete na [metropolitniplan.praha.eu](https://metropolitniplan.praha.eu).