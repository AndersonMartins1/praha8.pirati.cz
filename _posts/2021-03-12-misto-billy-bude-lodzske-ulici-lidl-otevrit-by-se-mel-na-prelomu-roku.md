---
title: Místo Billy bude v Lodžské ulici Lidl, otevřít by se měl na přelomu roku
authorId: karel.ptacek
image: posts/bohnice-lidl.jpg
tags: [Bohnice, Občanská vybavenost]
---

**V loňském roce došlo ke změně vlastníka objektu v ulici Lodžská, kde dříve měla svoji provozovnu Billa. Novým vlastníkem objektu a okolních pozemků se stala společnost Lidl Česká republika.** Kolem budoucího záměru byla vždy řada otázek. Společnost Lidl příliš nechtěla budoucí záměr komentovat. A tak jsem se vypravil do sídla společnosti a zeptat se osobně.

Mohu jednoznačně vyvrátit fámy, že by na současném objektu vznikla několikapatrová nástavba. Již od počátku byl zájem otevřít novou moderní prodejnu. V průběhu loňského roku se posuzoval technický stav nejen objektu, ale i sousedního parkoviště.

Aktuálně objekt není prázdný, ale dočasně pronajatý společnosti, která vyrábí matrace. Objekt je současně zabezpečen před nezvanými hosty.

Stavební úpravy projektu jsou rozděleny na dvě fáze. První je kompletní rekonstrukce objektu. V tom kromě již zmíněné prodejny Lidl vzniknou i další dvě menší retailové jednoty za účelem dalšího pronájmu. Zatím je jistý zájem pro umístění lékárny. Druhý prostor může být obsazen na základě ankety na FB mezi místními. 

Ve druhé fázi se počítá s rekonstrukcí parkoviště a okolí objektu. Samozřejmostí budou nové chodníky, osvětlení, zelené plochy, ale také se počítá i s novou autobusovou zastávkou, resp. výměnou současného přístřešku.

Společnost Lidl vlastní jak horní, tak i spodní parkoviště. Pro svůj provoz bude využívat pouze horní část. O dalším využití spodní části se povede jednání s MČ Praha 8 a současným provozovatelem parkoviště. Společnost Lidl se nebrání vyčlenit několik parkovacích míst na vlastním pozemku pro využívání například osob ZTP sousedního domu. V budoucnu se počítá s osazením parkovacích závor pro parkoviště a tím zajištění komfortu pro své zákazníky převážně tedy obyvatele Bohnic.

**Nová prodejna by se tak mohla otevřít pro zákazníky na přelomu roku 2021/2022.**        
