---
title: Na Povltavské se zrekonstruuje cyklostezka a dostaví se i chybějí část
author: Piráti Praha 8
image: posts/cyklostezka-povltavska.jpg
tags: [Povltavská promenáda, Libeň, Cyklodoprava, Sport]
---

**Městská část Praha 8 dobuduje chybějící část cyklostezky podél Povltavské ulice a zároveň opraví i stávající část.** A to díky účelové dotaci, kterou poskytl magistrát.

Celý projekt se připravuje od roku 2018, Rada městské části Praha 8 [dle slov radního Tomáše Slabihoudka (TOP 09)](https://www.facebook.com/TomasSlabihoudekTOP09/posts/1909694139208182) 10. března 2021 schválila vypsání otevřeného výběrového řízení na dostavbu, Praha 8 bude dostavbu financovat z účelové dotace z magistrátu ve výši 58 milionů korun.

> "Budování nových cyklistických magistrál, které umožní bezpečný a rychlý provoz cyklistů beze strachu, že se střetnou s auty jsme měli i v našem programu, takže to je dobrá zpráva pro všechny obyvatele MČ Praha 8. Konečně dojde k dokončení celé cyklostezky, která povede mezi Rohanským ostrovem, Elsnicovým náměstím, podél Povltavské ulice až do Tróji," říká [Pavel Franc](https://praha8.pirati.cz/lide/pavel-franc.html), zastupitel a náš zástupce v komisi pro sport, mládež a grantovou politiku.

**A co se všechno změní kromě dostavby chybějící části cyklotrasy A2 podél Povltavské změní?**  Dojde hlavně k obnově povrchu stávající cyklostezky A26 a A2 v úseku U Českých loděnic až po ulici Povltavská a také ke změně charakteru cyklostezky z dělené cyklostezky na nedělenou a to kvůli omezené šířce.

Stavět se začne ještě letos, hotovo by mělo být v příštím roce.
