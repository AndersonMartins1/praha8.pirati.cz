---
title: "Koalice chce dát 230 milionů za sekání trávy, úklid listí a odpadu. To je trochu moc, ne?"
author: Martin Štěrba
image: posts/zivotniprostredi-stromy2.jpg
tags: [Rada MČ Praha 8, Životní prostředí]
---

**Skoro čtvrt miliardy za pravidelné sekání trávy, zimní údržbu, úklid listí a odpadu v ulicích. Tolik peněz chce radnice v čele s ODS, ANO, TOP09, STAN a Patriotů zaplatit v příštích čtyřech letech. Rada schválila vypsání otevřené veřejné zakázky.** 

Dlouhodobě mám pocit, že částky za úklid či řezání stromů jsou na osmičce přestřelené. Těsně před volbami se například v registru smluv objevily zakázky za 437 273 korun za sběr větví, úklid jezírka a pokácení dvou stromů. To je dost peněz, co myslíte?

Ale to není všechno z dnešního jednání rady. 
- Byla schválena realizace dopravně-urbanistické studie mezi ulicemi Konšelská, Kandertova a Primátorská v Horní Libni. Škoda, že se to celé nenatáhla o pár ulic až na Bulovku a součástí toho není i Kašparovo náměstí, ulice Na Korábě a Chlumčanského. 
- Rada schválila smlouvu se společností Kámen Pečky, která dotvoří okolí fontány na Ládví. Městskou kasu to vyjde na dva miliony korun.
- Společnost Centrum Palmovka změní svůj název na Osmá servisní, a.s.
- Místostarosta Fichtner (ANO) navrhl uzavřít smlouvu o konzultačních a poradenských službách pro energetický management, novým poradce městské části jde společnost Grant Thornton. 
- V budově Úřadu městské části se objeví poplatkový platební automat za víc než milion korun. 
- Rada schválila uzavření rámcové kupní smlouvy pro zajištění dodávek kancelářského materiálu pro Úřad Prahy 8.
- Ředitelům mateřských a základních škol byly přiznány odměny za třetí čtvrtletí, pohybují se o 53 do 70 tisíc korun.
- Městská část Praha 8 plánuje prodat vyřazené služební vozidlo Ford Transit Custom, které již dosloužilo svému účelu.
- Rada nesouhlasí s dokumentací rodinných domů na vinici při ulici Trojská. 
- ZŠ Petra Strozziho, ZŠ Hovorčovická a ZŠ Na Šutce mohou provozovat přípravné třídy, i když nemají naplněnou minimální kapacitu, tzn., že do tříd chodí méně než 10 dětí.
- Praha 8 získala dar od společnosti Women for Women na úhradu obědů žáků v ZŠ Mazurská.
- Došlo k uzavření několika smluv týkajících se bytů a nebytových prostor.