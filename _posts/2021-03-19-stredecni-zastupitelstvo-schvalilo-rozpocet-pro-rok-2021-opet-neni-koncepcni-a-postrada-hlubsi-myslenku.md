---
title: Středeční zastupitelstvo schválilo rozpočet pro rok 2021. Opět není koncepční a postrádá hlubší myšlenku
authorId: michal.novak
image: posts/finance1.jpg
tags: [Finance, Zastupitelstvo]
---

**Současné vedení MČ Praha 8 v čele s ODS pokračuje v trendu té předchozí a snižuje už takto tenké finanční rezervy, tentokrát o zhruba 200 milionů korun. Na začátku volebního období v listopadu 2018 se rada kasala, jak bude šetřit a snižovat náklady, ale jak se říká “skutek utek“.** Můžeme si položit otázku jestli to je de facto tím, že členem hlasovací koalice je i hnutí ANO z koalice minulé, které tento trend se svými partnery nastartovalo.

> „Postupné "projídání zásob" není řešením. Řada nákladů by se přitom dala ušetřit například přechodem jednotlivých odborů na digitální agendu, sdílením prostředků mezi odbory a městskými částmi a důslednějším dohledem nad hospodařením s prostředky městské části,“ vysvětluje předseda zastupitelského klubu [Michal Novák](https://praha8.pirati.cz/lide/michal-novak.html).

My považujeme za důležité vytvoření dlouhodobého udržitelného finančního plánu v době, kdy se dá očekávat snížení přílivu prostředků ze státní pokladny a další nutná opatření v souvislosti s pandemií nemoci Covid-19. 
