---
title: Dohoda s Magistrátem o Nové Palmovce je nejlepší možná pro Prahu 8
authorId: martin.sterba
image: posts/osmicka_novapalmovka.png
tags: [Časopis Osmička, Magistrát, Nová Palmovka]
---

**Nová Palmovka je letitým problém naší městské části, to víme všichni. Celý příběh začal už v roce 2010, kdy byl projekt výstavby nové radnice a obecního obchoďáku těsně schválen. Současnou podobu všichni známe.**
 
Po volbách v roce 2018 jsme začali řešit, co s budovou za kterou se utratily stovky milionů korun dál. Současná koalice chtěla budovu prodat, my jsme ji chtěli dostavět se zapojením soukromého investora. Společně s kolegy v opozici jsme iniciovali vznik Výboru pro Novou Palmovku a problém začali řešit. Prodej nepřicházel za nás ani za magistrát v úvahu. Dospěli jsme proto do fáze, kdy je pro Prahu 8 nejlepší pozemek i s budovou převést na magistrát. 

Jednání na magistrátu byla z mého pohledu věcná. V tomto určitě zaslouží dík primátor Zdeněk Hřib, ale i náměstci Petr Hlaváček a Pavel Vyhnánek. Torzo nedostavěné radnice se snad už brzy promění v místo, kam budou každý den proudit davy lidí za prací, a které bude otevřené i všem obyvatelům Prahy 8. A věřím, že celá oblast mezi Rustonkou a Palmovkou tak díky převodu má obří potenciál stát se skutečným centrem naší městské části. Vyrůst by tady mohly nové byty, kulturní centrum, školka i administrativa.

Je třeba si ale přiznat, že problém chybějící radnice nezmizel, dostáváme se na úplný začátek a problém bude nutné v příštích letech vyřešit. Budeme i nadále usilovat o to, aby radnice vyrostla v rozvojovém území v okolí budovy Nová Palmovka.

[Pirátský zastupitelský klub usnesení převodu Nové Palmovky na magistrát podpořil](https://praha8.pirati.cz/aktuality/novou-palmovku-by-mel-vyresit-magistrat-zastupitele-schvalili-prevod-pozemku.html), koneckonců naši kolegové ve vedení Prahy ho pomáhali navrhnout. Schválení převodu z majetku městské části do majetku hlavního města podpořilo i místní sdružení Pirátů.




