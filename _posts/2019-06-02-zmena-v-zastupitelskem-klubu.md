---
title: Martin Staněk střídá v zastupitelském klubu Jitku Novotnou
author: Piráti Praha 8
image: posts/novy-zastupitel.png
tags: [Zastupitelstvo, Piráti]
---

**Z časových důvodu rezignovala na mandát zastupitele městské části Jitka Novotná, která byla zvolená vloni na podzim v komunálních volbách. Kandidovala ze třetí příčky.**

>"Dávám přednost celopražské a celostátní politice, které budu nadále věnovat své úsilí. Toto rozhodnutí se mi dělalo snadno s vědomím, že svůj mandát předávám Martinu Staňkovi - předsedovi místního sdružení, který má všechny předpoklady pro to vykonávat jej pečlivě a zodpovědně," říká [Jitka Novotná](https://praha8.pirati.cz/lide/jitka-novotna.html).

Nový zastupitel Martin Staněk se chystá v Zastupitelstvu MČ Praha 8 zasadit hlavně o otevření veřejné správy občanů.

>"V komisi pro kulturu se už teď snažím přesvědčit vedení o tom, že veřejná výběrová řízení a poskytování informací o nákladech na plánované kulturní akce MČ jsou dobrou praxí. Dosavadním, byť malým úspěchem, je přesvědčení radního pro kulturu, aby info o nákladech na plánované kulturní akce poskytnul alespoň členům komisí. Za další úspěch, o který se budu snažit, bych považoval zpřístupnění jednání komisí občanům nezávisle na dobrozdání členů komise," vysvětluje nový zastupitel říká [Martin Staněk](https://praha8.pirati.cz/lide/martin-stanek.html).

Slib našeho nového zastupitele se uskuteční na dalším jednání zastupitelstva, tedy ve středu 12. června 2019.
