---
layout: post
category: blog
title: Martin Staněk střídá v zastupitelském klubu Jitku Novotnou
date: 2019-06-02T15:10:00.000Z
author: Martin Štěrba
authorId: martin.sterba
image: posts/novy-zastupitel.png
tags: [zastupitelstvo, Praha8, Piráti]
---

Z časových důvodu rezignovala na mandát zastupitele Jitka Novotná. "Dávám přednost celopražské a celostátní politice, které budu nadále věnovat své úsilí. Toto rozhodnutí se mi dělalo snadno s vědomím, že svůj mandát předávám Martinu Staňkovi - předsedovi místního sdružení, který má všechny předpoklady pro to vykonávat jej pečlivě a zodpovědně."

Martin Staněk se chystá v Zastupitelstvu MČ Praha 8 zasadit o otevření veřejné správy občanů. "V komisi pro kulturu se už teď snažím přesvědčit vedení o tom, že veřejná výběrová řízení a poskytování informací o nákladech na plánované kulturní akce MČ jsou dobrou praxí. Dosavadním, byť malým úspěchem, je přesvědčení radního pro kulturu, aby info o nákladech na plánované kulturní akce poskytnul alespoň členům komisí. Za další úspěch, o který se budu snažit, bych považoval zpřístupnění jednání komisí občanům nezávisle na dobrozdání členů komise."

Slib našeho zastupitele se uskuteční na dalším jednání zastupitelstva, tedy ve středu 12. června 2019.
