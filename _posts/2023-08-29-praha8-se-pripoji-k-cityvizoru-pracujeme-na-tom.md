---
title: "Praha 8 se brzy připojí k Cityvizoru, pracujeme na tom"
author: Piráti Praha 8
image:  posts/cityvizor-grafika.png
tags:   [Cityvizor, Transparentnost, Finance]
---

**Praha 8 se stejně jako jiné městské části připojí k aplikaci Cityvizor. Ta nabídne na jednom místě vše o financích městské části Praha a všech příspěvkových organizací, bude tak možné sledovat příjmy, výdaje, plnění rozpočtu či údaje z úřední desky nebo registru smluv. Zastupitelstvo Prahy 8 nedávno zvolilo novým zmocněncem pro zavedení Cityvizoru našeho pirátského zastupitele [Pavla France](http://praha8.pirati.cz/lide/pavel-franc.html).** 

>“Občané musejí mít k dispozici dostatek informací, aby mohli politiky a úředníky kontrolovat. Snažíme se tomu pomáhat i z opozice, a rozklikávací rozpočet Cityvizor patří mezi vlajkové lodě pirátského programu. Proto s našimi kolegy na magistrátu pracujeme na tom, abychom tento nástroj měli v Praze 8 co nejdříve,” vysvětluje zastupitel Pavel Franc (Piráti). 

Aplikaci Cityvizor spravuje a vyvíjí od roku 2016 spolek Otevřená města a je uvolněna jako open-source. Pro Prahu ji provozuje městská firma Operátor ICT, a to podobně jako její další aplikace Lítačka a Zmente.to. 

>“V Praze se k Cityvizoru připojilo už 17 městských části a jsem rád, že další přibývají. Kromě toho jsou v aplikaci připojeny i například veřejné střední školy, gymnázia či Pražská developerská společnost,” doplňuje Daniel Mazur (Piráti), radní hlavního města pro Smart City, ICT, věda a výzkum.

*[Tento článek vyšel v časopisu Osmička.](https://www.mesicnikosmicka.cz/09-2023)*
