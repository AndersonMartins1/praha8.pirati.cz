---
title: "Pirátským kandidátem do Senátu bude v roce 2024 současný senátor Lukáš Wagenknecht"
author: Piráti Praha 8
image: posts/lukas-wagenknecht-senat.jpg
tags: [Senát, Volby 2024]
---

**Senátní volby nás na osmičce čekají na podzim příštího roku, nicméně je důležité být připraven. Proto příští rok bude pirátské barvy v senátních volbách hájit současný senátor a velký bojovník za transparenci [Lukáš Wagenknecht](http://praha8.pirati.cz/lide/lukas-wagenknecht.html).**

Lukáš Wagenknecht patří mezi nejaktivnější senátory vůbec – v rámci naší městské části bojuje proti výstavbě mrakodrapů na sídlišti Ďáblice, proti výstavbě Kauflandu v Bohnicích nebo je aktivní třeba v aktuální kauze okolo spádové turistiky na školách. Kromě toho podal úspěšnou žalobu na protiústavní postupy minulé vlády v době pandemie nemoci Covid-19, která měla likvidační dopady na podnikatele, a mezi jeho témata patří energetika, ekologie, finance a právě transparentnost.