---
layout: post
category: blog
title: 'S autovraky je to jako s odpadky. Musíme to řešit!'
date: 2019-04-23T13:33:00.000Z
author: Martin Štěrba
authorId: martin.sterba
image: posts/osmicka_autovraky.jpg
tags: [klub, koalice, Osmička, bezpečnost, ŽivotníProstředí]
---


Špínu nebo pohozené odpadky před domem nenecháme. Nebo respektive velká část z nás by se s nimi pokusila něco udělat. Tak proč bychom si měli nechat stát před domy opuštěná auta nebo jejich torza Třeba jako v tomto případě. V loňském roce parkovala zhruba půl roku v ulici Pod Stírkou dvě auta. Postupem času zmizela kola,motor i okna. Z pojízdného auta se stal vrak. To samé se dělo u jednoho z aut na Elsnicově náměstí přímo pod Libeňským zámečkem. Nejsou to však jediné případy, pro podobné bychom nemuseli chodit daleko.

V prvním případě se šlo oficiální cestou, tedy pravidelná hlášení skrze webovou aplikaci a následně i skrze mailovou korespondenci. Trvalo to půl roku, než vraky zmizely. V druhém případě jsme to udělali po pirátsku, protože jsme se na to už nemohli dívat. Zkrátka jsme objednali odtahovku a vrak odvezli na vrakoviště. Za vlastní peníze.

Ani jeden ze způsobů není úplně správný. Byrokracie nutná k odtahu vozidla je moc komplikovaná. Chyba je v novele zákona o pozemních komunikacích z roku 2016. To se musí změnit. Občané by měli aktivně podporovat městskou policii a spolupracovat s ní na odtahu, protože právě městská policie pravomoc odtahu má. My, komunální politici, bychom měli být aktivnější a tlačit na naše zákonodárce i Ministerstvo dopravy, ať přijdou s novelou. Měli bychom si uvědomit, že když auto nemá motor ani kola, těžko si pro něj jeho majitel přijde. A měli bychom se umět i v rámci městské části podobného problému zbavit stejně, jako když máme špinavou ulici nebo když chceme uklidit sníh z chodníků. Máme se umět zbavit vraků v řádu dnů, nikoliv v řádů měsíců. Podle stávající legislativy se vrak úřední cestou bez účasti Městské policie likviduje i více než jeden rok. Není možné, aby z téměř devíti stovek nahlášených vozidel na území hlavního město, byla odtažena pouze třicítka z nich.
