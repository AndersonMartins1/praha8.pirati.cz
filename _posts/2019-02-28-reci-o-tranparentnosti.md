---
layout: post
category: blog
title: 'Řeči o transparentnosti radních Prahy 8 moc dlouho nevydržely'
date: 2019-02-28T15:10:00.000Z
author:
authorId: michal.novak
image: posts/novak.jpg
tags: [Transparentnost, KontrolníVýbor]
---

Tento týden mi jako místopředsedovi kontrolního výboru bylo e-mailem oznámeno, že Rada MČ Praha 8 minulý týden 20. února 2019 zrušila všechna (ano, čtete správně) již naplánovaná osobní projednávání hospodaření podřízených organizací MČ Prahy 8, tedy společností financovaných z rozpočtu městské části. Materiály prý letos dostaneme jen písemně. To prý stačí. Podle vyjádření starosty i odboru interního auditu, prý byly osobní setkání “vždy prakticky již jen společenskou událostí”.

* Ne, nevěřili jsme, že to nová Rada Prahy 8 myslí s otevřeným přístupem k občanům a k opozici vážně. Ano, slyšeli jsme sice jejich ujišťování (hlavně v rámci povolebního vyjednávání), že jsou pro otevřenou radnici, pro transparentnost v místní politice. Z úst tradičních stran ale znělo velmi nedůvěryhodně. A ejhle. Kdeže loňské sněhy jsou!

Co jiného nám také tehdy měli říci, že? Brali jsme vyjádření o transparentnosti z úst ODS Praha 8, ANO, tohle je Praha 8, TOP 09 Praha 8 a STAN Praha 8 jen jako vyjednávací nástroj, jako prázdnou proklamaci. A pouze tou to také celou dobu bylo.

Ještě minulé pondělí 18. února 2019 jsme na kontrolním výboru plánovali návštěvy jednání mezi odbory úřadu MČ s jednotlivými organizacemi. Bral jsem to jako příležitost, v krátké době osobně poznat řadu vedoucích pracovníků, kteří dennodenně a často již dlouhá léta pracují pro občany Prahy 8. A ptát se jich na to, co ve školách nebo třeba seniorských domech, které vedou funguje a co ne.

* Proč se najednou ruší setkání se zástupci podřízených organizací? Proč se jich nemůžeme veřejně osobně ptát na jejich práci? Třeba bychom se dozvěděli něco o tom, jak jejich prostřednictvím na Praze 8 v posledních čtyřech letech hospodařilo hnutí ANO. To ANO, které teď raději z jakési "poloopozice" podporuje svými hlasy současnou koalici, než aby riskovalo opravdovou změnu a otevřenou politiku na osmičkové radnici.

* Proč ODS s TOP09 a dalšími partnery v přiznané části koalice takto vychází vstříc hnutí ANO, které čtyři roky tak vehementně kritizovali? Otázky, otázky, otázky, ...

Ano, jednou bude líp. Ale na Praze 8 ne s koalicí starých pořádků mezi ODS, ANO a jejich partnery.

Budeme se mezitím ptát po možnosti potkat zástupce organizací osobně, mimo zrušená otevřená jednání. Velké naděje si neděláme. I s našimi opozičními partnery jsme v kontrolním výboru v menšině. Ale také neházíme flintu do žita. #držímekurz.

