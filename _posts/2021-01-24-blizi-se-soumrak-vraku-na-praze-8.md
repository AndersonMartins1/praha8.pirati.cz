---
layout: post
category: blog
title: 'Blíží se soumrak vraků na Praze 8?'
date: 2021-01-24
author: Jan Horn
authorId: jan.horn
image: posts/autovraky.png
tags: [VeřejnýProstor, ŽivotníProstředí, Magistrát]
---

**Starověcí piráti zamořili svět díky své činnosti spoustou vraků. Možná i proto se moderní Piráti zaměřují v rámci samosprávy na boj s vraky a jejich odstranění z tváře města.**

Dosud se jednalo o práci administrativně krkolomnou a časově zdlouhavou, nicméně zdá se, že díky novému zákonu o odpadech z ledna letošního roku (konkrétně 541/2020 Sb.) a následně díky vyhlášce, přijaté zastupitelstvem hlavním městem Prahou před pár dny se blýská na lepší časy!
Potřeba efektivního procesu likvidace autovraků je dlouhodobě na popředí zájmu nás všem, protože nejen že zabírají stále vzácnější parkovací místa, ale představují riziko pro životní prostředí a jejich zanedbané útroby nezřídka poskytují útočiště osobám drogově závislým.

Proto kvitujeme znění nové vyhlášky, díky které bude možno zejména:
- z pozice úřední samosprávy přímo iniciovat a podnikat kroky vedoucí k odstranění autovraku a následně požadovat náklady spojené s likvidací na majiteli. To doposud možné nebylo.
- Snadněji definovat autovrak. To bylo doposud zbytečně krkolomné.
- Efektivněji a rychleji čistit komunikace a plochy přilehlé od autovraků a zároveň i skládek, které kolem nich často vznikají.

Věříme, že to není zdaleka poslední dobrá zpráva, na kterou se mohou naši spoluobčané v letošním roce těšit!
