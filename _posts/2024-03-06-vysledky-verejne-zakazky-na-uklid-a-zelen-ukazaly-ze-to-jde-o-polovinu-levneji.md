---
title: "Výsledky veřejné zakázky na pravidelnou údržbu ploch a veřejné zeleně v Praze ukázaly, že to jde o polovinu levněji"
author: Piráti Praha 8
image: posts/zivotniprostredi-stromy2.jpg
tags: [Životní prostředí, Veřejné zakázky]
---

**Veřejná zakázka na pravidelnou údržbu ploch a veřejné zeleně na území naší městské části zná své vítěze. Do soutěže se přihlásilo celkem šestnáct zájemců, údržbu ploch a zeleně bude mít na starosti v devíti oblastech celkem sedm firem.**

| oblast   | společnost                | vysoutěžená cena za rok | předpokládaná hodnota | 
|----------|---------------------------|-------------------------|-----------------------|
| A        | RTD servis, s.r.o         | 3 019 024,09 Kč         | 8,15 mil. Kč          |
| B        | TÚZ, s.r.o.               | 1 335 504,80 Kč         | 3,9 mil. Kč           |
| C        | Revital - Vrbčany, s.r.o. | 3 209 151,09 Kč         | 8,5 mil. Kč           |
| D        | FREKO, a.s.               | 4 667 154,54 Kč         | 7,3 mil. Kč           | 
| E        | Tredaton, s.r.o.          | 1 560 926,89 Kč         | 4,1 mil. Kč           |
| F        | Pavel Gardavský           | 3 940 220,94 Kč         | 9,4 mil. Kč           |
| G        | Tredaton, s.r.o.          | 2 531 716,84 Kč         | 6,7 mil. Kč           |
| I        | MIRA expert, s.r.o.       | 2 280 234,12 Kč         | 3,5 mil. Kč           |
| J        | MIRA expert, s.r.o.       | 2 529 888,64 Kč         | 3,5 mil. Kč           |

Předpokládaná hodnota celé zakázky byla 221  805  308 Kč bez DPH za čtyři roky. Překvapuje nás, že výsledná vysoutěžená cena je nakonec výrazně nižší a to o víc než o 50%. V součtu se jedná ve výsledku o částku 100 295 287,80 Kč bez DPH, ročně tak městská část dá do údržby ploch a veřejné zeleně zhruba 25 milionů korun bez DPH. 🪴🌲

>"Je dobře, že městská část zakázku vypsala. Ukázalo se tak, že výsledná vysoutěžená cena je výrazně nižší než se plánovalo. Díky tomu tak bude možné přesunout finanční prostředky třeba do školství a na dopravu v Praze 8, jak jsem navrhoval při posledním jednání zastupitelstva. Můj návrh tehdy nikdo z koalice nepodpořil," říká náš pirátský zastupitel [Martin Štěrba](http://praha8.pirati.cz/lide/martin-sterba.html).

![Oblasti úklidu - Praha 8](/assets/img/posts/uklid2024-graf.jpg)

Doufáme, že se nebude opakovat situace z roku 2021, kdy musela být zakázka nakonec rozhodnutím rady městské části zrušena, a to kvůli zásadním chybám v zadávací dokumentaci. Kvůli tomu pak byly zakázky na údržbu zeleně zadávány objednávkami za desítky a stovky tisíc bez výběrových řízení, a to opakovaně stejným společnostem a fyzickým osobám, kterým tak z veřejných prostředků přistávali v součtu na účtech miliony za služby, jejichž plnění a kontrola rozhodně nebyla ideální.

### Jaké jsou hranice oblastí?

![Oblasti úklidu - Praha 8](/assets/img/posts/uklid2024-oblasti.png)


