---
title: "Místo nevyužívané ubytovny bude na Bulovce 12 nových městských bytů"
author: Piráti Praha 8
image: posts/bulovka-zabransky-marikova.jpg
tags: [Bulovka, Bydlení, Libeň, Sociální služby]
---

**Na Bulovce vznikne dvanáct městských bytů místo nepoužívané ubytovny nemocničních sester. Ty budou domovem pro široké spektrum budoucích nájemníků od jednotlivců až po větší rodiny.**

Přeměna nevyužívané budovy je zcela v souladu se sociální politikou města a zvýší dostupnost konkrétního druhu bydlení v lokalitě. Rekonstrukce bytů ve vyšších patrech budovy na adrese Bulovka 501/3 spočívá převážně ve vnitřních úpravách a vybavení bytů a zvýšení počtu bytů s menší podlahovou plochou. Nově také budou rozvedeny i kanalizační a vodovodní sítě. V spodních podlažích se do budoucna počítá s využitím pro sociální služby.

Na plánovanou proměnu se před pár dny vyrazili na Bulovku podívat pražský radní pro majetek Adam Zábranský a naše zástupkyně v osmičkové komisi pro sociální věci a zdravotnictví [Květa Maříková](https://praha8.pirati.cz/lide/kveta-marikova.html).