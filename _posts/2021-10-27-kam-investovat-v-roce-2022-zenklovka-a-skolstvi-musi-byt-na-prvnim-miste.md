---
title: Kam investovat v roce 2022? Zenklovka a školství musí být na prvním místě
authorId: jan.horn
image: posts/zenklova-googlemaps.png
tags: [Časopis Osmička, Doprava, Investice, Školství]
---

**V rámci udržitelnosti potřeba uvážlivě investovat do všech oblastí ve správě městské části Praha 8, nicméně rád bych vypíchl hlavně Zenklovu ulici.** 

Ptáte se, proč se zrovna Pirát zasazuje o investici do klíčové páteřní komunikace, která navíc nedávno prošlo rekonstrukcí. Její současný stav a průchodnost přímo či nepřímo totiž ovlivňuje téměř nás všechny. Kolony tady máme téměř denně na očích, s ohledem na vleklé opravy v Prosecké ulici se na odlehčení v dohledné době těšit nemůžeme. Stav Zenklovy ulice je systémový problém způsobený ČSSD a ANO mezi lety 2014 až 2018. Tenhle problém bude potřeba s magistrátem vyřešit, a protože záruka na dílo vyprší UŽ v roce 2023, navrhuji, abychom již nyní a ve spolupráci s občany zahájili práce na studii, která by následně byla předlohou projektu nápravy. Je nutné, abychom byli připraveni, až přijde čas konat. Není totiž možné, abychom Zenklovu nechali v tomto invalidním stavu. Osobně se děsím chvíle, až zácpou včas neprojedou hasiči, záchranáři, a nebo policisté, až se ne Osmičce stane něco opravdu zlého. 

Společně s magistrátem musíme také diskutovat o [rozvojovém území mezi Palmovkou a Rustonkou, tedy v těsném sousedství Nové Palmovky](https://praha8.pirati.cz/aktuality/novou-palmovku-by-mel-vyresit-magistrat-zastupitele-schvalili-prevod-pozemku.html). Musíme si navíc uvědomit, že i když jsme vyřešili letitý problém s Novou Palmovkou, nezmizel nám ten původní problém - budeme potřebovat novou radnici pro úředníky. A ve spolupráci s magistrátem bychom měli pokračovat třeba také v revitalizaci Rokytky, Elsnicova náměstí a v rámci osmičkového rozpočtu musíme začít šetřit na výstavbu nové základní školy pro Rohanský ostrov. 


