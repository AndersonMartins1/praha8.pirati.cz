---
title: Držíme kurz! I když se nepovedlo vyjednat koalici změny.
authorId: michal.novak
image: posts/slib.jpeg
tags: [Volby 2018, Piráti, Zastupitelstvo]
---

Piráti na Praze 8 vyvinuli maximální snahu o vytvoření koalice pozitivní změny. Usilovali jsme o koalici na stejném půdorysu jako je koalice na Magistrátu a partnerům jsme nabídli konkrétní, férové uspořádání Rady, které však nebylo ze strany TOP 09 a STAN akceptováno.

S koalicí minulosti, které dominuje ODS s Patrioty a která se opírá o hlasy ANO nesouhlasíme. Podílí se na ní strany, respektive lidé, kteří nesou zodpovědnost za současný neutěšený stav Prahy 8. Ti mají za sebou prokazatelně špatná rozhodnutí, například v podobě nedostatečně připraveného pořízení nové radnice.

> V programovém prohlášení koalice minulosti zcela schází zapojení veřejnosti do chodu Městské části a zastupitelé za ODS jasně ukázali svůj postoj, když na prvním zasedání zastupitelstva zrušili interpelace občanů. My občanům rozhodně naslouchat budeme, jsme tu přeci pro ně.
>
> -- *Alice Hamalová*

Do opozice dnes odchází liberální strany a nastupují konzervativní euroskeptici. Piráti však budou ve spolupráci s našimi kolegy na Magistrátu pracovat pro občany Prahy 8.

Děkujeme, že jste nás na ně pustili!
