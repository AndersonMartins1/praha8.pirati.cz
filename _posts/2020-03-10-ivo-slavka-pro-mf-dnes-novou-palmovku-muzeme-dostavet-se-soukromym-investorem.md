---
title: Novou Palmovku můžeme dostavět se soukromým investorem, řekl Ivo Slávka MF DNES
authorId: martin.sterba
image: posts/novapalmovka_nadvori_cervenec2019.jpg
tags: [Nová Palmovka, Územní rozvoj]
---

**"Už několik let hyzdí centrální část Prahy 8 rozestavěná budova Nové Palmovky, kde měla sídlit nová radnice městské části a pražská záchranná služba. Kvůli nejasnostem kolem vlastnictví i dalším sporům ale ještě minulé vedení radnice výstavbu pozastavilo. Od té doby budova chátrá,“ píše [Mladá fronta DNES](https://www.pressreader.com/czech-republic/mf-dnes/20200309/282540135394219).**

Praha 8 zadala studii, která má posoudit, zda bude výhodnější nedokončenou radnici na Palmovce prodat, dostavět z vlastních zdrojů, nebo využít pomoci soukromých investorů, jak navrhuje opozice. Současná koalice v čele s ODS musí letitý problém vyřešit, objekt chátrá. Městská část navíc musí platit za údržbu a zabezpečení nemalé peníze. 

>“Městská část na dostavbu potřebné stovky milionů korun. Proto navrhuji stavbu prodat. Z hlediska současné finanční situace městské části je to jediná varianta, "tvrdí starosta Ondřej Gros (ODS).

O prodeji torza budovy na Palmovce však definitivně rozhodnuto stále není. Radnice zatím jen vytvořila ze zástupců koalice i opozice Výbor pro projekt Nová Palmovka. Jeho vznik inicioval mimo jiné i náš zastupitel Ivo Slávka. 

>“[Z předběžných analýz Pirátů vyplývá](https://praha8.pirati.cz/aktuality/palmovku-nechceme-prodavat-pod-cenou.html), že ve spolupráci se soukromými investory půjde Novou Palmovku dostavět a využívat ji následně pro potřeby úřadu a obyvatel Prahy 8,“ řekl Mladé frontě DNES zastupitel a místopředseda Výboru pro Novou Palmovku [Ivo Slávka](https://praha8.pirati.cz/lide/ivo-slavka.html) (Piráti). 

Podle Iva Slávky by se tím navíc vyřešila i otázka dotace ve výši zhruba 300 milionů korun, kterou by musela Praha 8 vrátit zpět magistrátu, pokud by k prodeji došlo. 

>"Věříme, že naopak v případě dostavby nebude nutné tuto dotaci vracet,“ doplnil Slávka.

V současné době se tvoří odborný posudek, který by měl určit, co s budou dál dělat. Na základě nich by poté mělo zastupitelstvo Prahy 8 rozhodnout, co dál. Jednou z možností je dostavba, druhou prodej nebo je možné zvážit i další řešení. Teoreticky ještě pomoci magistrát, ve hře je i varianta, že by objekt převzal a dostavěl. Jisté v současnosti je to, že v komplexu nebude nové sídlo pražské záchranné služby.
