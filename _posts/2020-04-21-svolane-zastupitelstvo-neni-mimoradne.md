---
layout: post
category: blog
title: 'Svolané zastupitelstvo Prahy 8 není mimořádné, na žádost opozice a místostarosty nebral starosta Gros zřetel'
date: 2020-04-21T05:51:00.000Z
author: Martin Štěrba
authorId: martin.sterba
image: posts/zastupitelstvo2.jpg
tags: [klub, Praha 8, nouzový stav, zastupitelstvo, kauza, dezinfekce]
---

**Piráti Praha 8 na úterním zastupitelstvu městské části budou žádat vysvětlení kauzy dezinfekce již bývalého radního pro IT Josefa Slobodníka z ODS. Starosta Ondřej Gros (ODS) ignoroval žádost opozičních zastupitelů Pirátů, uskupení Osmička žije spolu s KDU-ČSL, Zelenými a místostarostou Jiřím Vítkem (Patrioti pro Prahu 8/Trikolóra) na svolání mimořádného zastupitelstva. Svolal „své vlastní“ a naše požadavky do programu jednání zastupitelstva vůbec nezařadil. Piráti budou žádat, aby body programu o auditu Slobodníkovi gesce a o kontrole zakázek ze strany MHMP, byly zařazeny, jinak budeme trvat na vyhlášení mimořádného zastupitelstva.**

*“Kauza, které jsme byli v minulých týdnech svědky, kromě jasného (ne)morálního rozměru naznačuje, že rada MČ Prahy 8 možná nenakládá dobře s finančními prostředky určenými na boj s epidemií koronaviru. Je naší povinností vůči voličům takové situace řešit,”* vysvětluje předseda zastupitelského klubu Pirátů Michal Novák. Na jednání zastupitelstva se Piráti chtějí soustředit hlavně na další rozměry celé kauzy (tedy audit a kontrola ze strany magistrátu), chtějí ale také přimět radu MČ Praha 8, aby se k situaci postavila čelem. Piráti se také chtějí ujistit, že se s prostředky určenými na boj s koronavirem nakládá podle zákona. 

**Tím, že radní Josef Slobodník v minulých dnech odstoupil z funkce radního, však kauza nekončí. Piráti požadují audit gesce IT, kterou Josef Slobodník, od listopadu 2018 řídil.** Magistrát hlavního města Prahy již přislíbil, že provede kontrolu hospodaření dotace magistrátu určené na boj s koronavirem; Praha 8 získala 31,7 milionu korun. Tato dotace patří v rámci městských části k těm vůbec nejvyšším. Městská část se dlouhodobě potýká s nedostatkem financí i na běžný provoz. “Obě kontroly jsou v zájmu nejen nás politiků, ale hlavně v zájmu celé naší městské části a jejich občanů,” vysvětluje Michal Novák. 

Piráti v minulých týdnech iniciovali hned [dvě trestní oznámení v kauze Dezinfekce](https://praha8.pirati.cz/aktuality/podavame-trestni-oznameni.html), vše teď řeší orgány činné v trestním řízení. *“Neskutečně nechutné chování, korupce v době nouzového stavu navázaná na nákup dezinfekce. Vzhledem k tomu, že jde o Prahu 8, která je v mém senátním obvodě, budu vše aktivně sledovat a řešit,”* tvrdí pirátský senátor Lukáš Wagenknecht. *“Zatímco jiní šijí roušky, darují miliony na vývoj ventilátorů, vyrábějí dezinfekce a ochranné štíty, dováží zdravotnický materiál z celého světa, tak se najdou i ti, kteří chtějí v této době napakovat a kšeftují s dezinfekcí a nebojí si říct o 10 až 15 procent ze zakázky za desítky milionů korun! To je opravdu nehorázné. Smutné je, že se jednalo o teď už bývalého člena rady naší městské části,”* doplňuje místopředseda Pirátů Prahy 8 Martin Štěrba.

Svolání mimořádného zastupitelstva nebylo požadavkem pouze opozice, přidal se k němu také místostarosta Jiří Vítek. *“Zastupitele za TOP 09 a STAN jsme otevřeným dopisem vyzvali, aby zvážili své setrvání v koalici starých pořádků, oni se nicméně spokojili s odstoupením radního Slobodníka a dále drží kurz podivné politiky nastavený ODS a ANO. My jsme obecně vždy připraveni jednat, ale dokud se nezmění jejich zaměření na minulost, nevidíme prostor pro složení koalice, která by prosazovala reálnou změnu,"* říká Novák s tím, že se Piráti obávají, že v tomto případě nejde na Praze 8 jen o různé preference a různý přístup k jednotlivým tématům, ale o střet dvou zcela odlišných pohledů na politiku a řízení věcí veřejných. Piráti mají zájem o to, aby mohli městskou část Praha 8 změnit k lepšímu a zachránit, co ještě půjde. *“To by se ale některé strany současné koalice musely vzdát starého pohledu na politiku a začít preferovat zájem občanů před zájmem svým a svých stran či hnutí,”* dodává Novák. 

**Piráti dlouhodobě prosazují transparentní hospodaření s veřejnými prostředky.** *“Naše návrhy na zavedení nástroje CityVizor nebyly radou bohužel vyslyšeny. Právě ústy teď již bývalého radního Slobodníka se rada Prahy 8 vyjadřovala k zavedení takových nástrojů vždy negativně. Tato kauza ještě více ukazuje, jak moc jsou takové nástroje a otevřené hospodaření potřebné,”* doplňuje Novák. Je nutné také připomenout, že současná koalice stále nemá nejen žádné propracované programové prohlášení, ale až na malé výjimky ani žádnou koncepční představu, čeho chce v jednotlivých oblastech a gescích dosáhnout. 

**Kontakt:**
- Michal Novák, předseda zastupitelského klubu Pirátů Praha 8, 603 170 430,
- Martin Štěrba, místopředseda místního sdružení Praha 8 (kontakt pro média), 732 408 769
- Michal Polák, média manažer krajského sdružení Praha, 608 517 127
