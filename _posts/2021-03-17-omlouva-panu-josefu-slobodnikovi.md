---
title: Umíme přiznat chybu, omlouváme se panu Josefu Slobodníkovi
author: Piráti
image: posts/Slobodnik-omluva.jpg
tags: [ Dezinfekce, Koronavirus, Nouzový stav, ODS ]
---
Vážený pane kolego Slobodníku,<br/>
je to už skoro rok, co jsme mohli vidět na portálu Seznam zprávy reportáž Janka Kroupy s názvem [Procenta pro radního za dezinfekci škol. Natočili jsme úplatky v časech nouze](https://www.seznamzpravy.cz/clanek/procenta-pro-radniho-za-dezinfekci-skol-natocili-jsme-uplatky-v-casech-nouze-97328). Společně s mnohými občany nejen naší městské části jsme tak byli svědky nahrávky zachycující jednání dvou osob, které zmiňují i Vás a naznačují Váš podíl na zametání jistých nekalostí tzv. pod koberec.

Jelikož jsme se domnívali, že by orgány činné v trestním řízení měly takové závažné nařčení o krytí trestné činnosti řádně prošetřit, podala na Vás naše členka a zastupitelka Alice Hamalová [trestní oznámení]({% link _posts/2020-04-03-podavame-trestni-oznameni.md %}).

Jelikož ani po jedenácti měsících od vypuknutí kauzy [Dezinfekce](/aktuality/stitky/dezinfekce/) a podání trestního oznámení na Vaši osobu z důvodu Vašeho neoznámení trestného činu, nebyly orgány činné v trestním řízení schopny se dobrat závěru - tedy zda jste uvedený trestní čin neoznámení spáchal či nikoliv, je zřejmé, že situace není tak jednoduchá, jak jsme si původně mysleli.

S odstupem času rovněž i my chápeme, že přílišná pozornost věnovaná této kauze médii a sociálními sítěmi byla pro Vás velmi nepříjemná a z Vašeho pohledu mohla vypadat jako tzv. mediální lynč (termín vypůjčený od Vašeho kolegy z ODS).

Jsme si vědomi, že k této nepříjemné pozornosti jsme rovněž i my přispěli naším článkem a našimi posty na sociální sítí Facebook, ve kterých jsme psali o podání trestního oznámení na Vás.

Za tyto mediální nepříjemnosti se vám omlouváme a věříme v brzké vyřešení celé kauzy.

Za místní sdružení České pirátské strany

*[Alice Hamalová](https://praha8.pirati.cz/lide/alice-hamalova.html)*,<br/>
zastupitelka za Piráty

*[Michal Novák](https://praha8.pirati.cz/lide/michal-novak.html, MBA*,<br/>
předseda zastupitelského klubu Pirátů

*[Mgr. Martin Štěrba](https://praha8.pirati.cz/lide/martin-sterba.html)*,<br/>
předseda místního sdružení Pirátů
