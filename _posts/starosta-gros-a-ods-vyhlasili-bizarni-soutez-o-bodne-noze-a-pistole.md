---
title: Starosta Gros a ODS vyhlásili bizarní soutěž o bodné nože a pistole
authorId: martin.sterba
date: 2022-03-11
image: posts/gros-mojeceskavlajka.png
tags: [ODS]
---

**Možná jste zaregistrovali, že starosta Ondřej Gros z ODS vyhlásil novou soutěž Moje česká vlajka. Byť by se díky masivnímu sdílení na sociálních sítích MČ Praha 8 a v různých skupinách mohlo zdát, že jde o soutěž městské části, není to pravda. Jedná se o aktivitu primárně osmičkové ODS.** 

Moje česká vlajka je výtvarná soutěž, ve které mají účastníci libovolným způsobem výtvatně ztvárnit českou vlajku. Může se jí zúčasntit každý a jednou z cen, jenž mohou vyhrát účastníci od 13 let, je třeba dýka s 19 cm dlouhou čepelí, která je popisována jako "Tichý zabiják". Držitelé zbrojního průkazu mohou vyhrát dokonce pistoli.

>"Zdá se, že jde o aktivitu spojenou s blížícími se komunálními volbami. Myšlenka dělat soutěž inspirovanou a motivovanou národní hrdostí a českou národní vlajkou zase tak špatná není, provedení a ceny jsou ale zcela mimo. Nechat soutěžit děti o nože a dospělé se zbrojním průkazem o pistoli ve hře, kdy mají kreslit a tvořit s motivem české státní vlajky, je zkrátka bizár," říká předseda Pirátů v Praze 8 a lídr v komunálních volbách Martin Štěrba. 

Nad soutěží se pozastavili i občané na sociálních sítích. 

>"Právě tyhle dny se dějí první případy šikany Rusů a Bělorusů (včetně dětí a těch, co tu žijí už roky a s konfliktem nesouhlasí), vzrůstá napětí vůči uprchlíkům z Ukrajiny… a naši zastupitelé, namísto aby uklidňovali a pomohli, vyhlásí kvazi-náckovskou soutěž o pistole a nože,“ napsal Jiří P.

[Víc si můžete přečíst třeba v článku na Blesk.cz.](https://www.blesk.cz/clanek/regiony-praha-praha-zpravy/706373/nakresli-vlajku-a-vyhraj-dyku-nebo-pistoli-starosta-prahy-8-vyhlasil-bizarni-soutez-i-pro-deti.html)

**Co na to říkáte vy?** 
