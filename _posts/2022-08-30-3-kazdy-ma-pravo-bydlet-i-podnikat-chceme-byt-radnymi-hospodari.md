---
title: "Osmička se přece musí dál rozvíjet, hlavně pro místní"
author: Piráti Praha 8
image: posts/2021-09-03-tour-jakubmichalek/tour-jakubmichalek1.jpg
tags: [Bydlení, Volby 2022]
---

**Každý má právo bydlet i podnikat, chceme být řádnými hospodáři. Není to klišé, je to prostě tak. Takhle to podle nás má být správně.**

Praha má málo městských, ale i těch soukromých bytů a těžko tak reaguje na kritický nedostatek dostupného bydlení. Současná pražská koalice, které jsou Piráti součástí, iniciovala založení Pražské developerské společnosti a právě ta by měla na Palmovce v příštích letech postavit stovky nových dostupných bytů.

Je s podivem, že máme na osmičce přes dvě stě volných neobydlených bytů. Jistě se shodneme na tom, že byty je třeba rychle opravit a nabídnout je těm, kteří je potřebují. Je možné je nabídnout i rovnou nájemníkům, aby si byty opravili sami – my bychom jim posléze odpustili nájem. 

Jsme proti neuváženému prodeji nemovitostí a bytového fondu ve správě MČ Praha 8, majetku se zbavovat prostě nemáme. O pronájmech nebytových prostor budeme informovat s předstihem a více kanály, aby konkurence zájemců byla co největší a městská část tak měla odpovídající příjem. 

### [Všechny naše plány pro Prahu 8 si můžete přečíst tady.](https://praha8.pirati.cz/volby/2022-komunalni.html?pohled=program)
