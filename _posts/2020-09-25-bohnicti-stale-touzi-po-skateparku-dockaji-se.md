---
layout: post
category: blog
title: 'Bohničtí stále touží po skateparku. Dočkají se?'
date: 2020-09-25T5:51:00.000Z
author: Pavel Franc
authorId: pavel.franc
image: posts/skatepark-bohnice.jpg
tags: [Bohnice, Sport]
---

**Ve čtvrtek se v Bohnicích konal [Ride For Skatepark Bohnice](https://www.facebook.com/events/s%C3%ADdli%C5%A1t%C4%9B-bohnice/ride-for-skatepark-bohnice/3249388865147152/), tedy benefiční akce na podporu skateparku v Bohnicích.** Součástí byla i výstava fotografií ze světa skateboardingu, petiční stánek, ale hlavně hromadná jízda skateboardistů a koloběžkářů. Za nás se zúčastnil zastupitel [Pavel Franc]({% link _people/pavel-franc.md %}).

Pojďme si trochu zavzpomínat.
Myšlenka skateparku v Bohnicích je téměř tak stará, jako sídliště samo. Nejnovější impulz ale přišel od školáka Vojty, který před několika lety musel dojíždět do jiných městských částí, aby se mohl věnovat svému oblíbenému sportu (scooteringu) v plnohodnotném skateparku. Ale popořádku.

> **Je rok 2017**. V Grabově vile se právě koná slavnostní vyhlášení prvního ročníku participativního rozpočtu Prahy 8. Díky nápadu Vojty Rošického se bohnická mládež může těšit na skatepark. Radnice Prahy 8 pod vedením hnutí ANO, ČSSD a Strany zelených slibuje finanční prostředky z rozpočtu MČ a doporučuje vhodný pozemek pro stavbu.

> **Je rok 2018.** Autoři projektu připravují pro doporučený pozemek podklady potřebné pro následné vyhlášení výběrového řízení.

> **Je rok 2019.** Na radnici vládne nová koalice, která celý program Moje Osmička dává "k ledu" a projekt skateparku do zásobníku nápadů.

> **Je rok 2020.** Na plánovaném místě za poliklinikou má vyrůst konečná lanovky spojující Bohnice a Podbabu. Autoři projektu se setkávají na magistrátu s Vítkem Šimralem, který je radním pro školství a sport, a ten jim doporučuje jiný vhodný pozemek a to opuštěný atletický stadion Slovanu Bohnice blízko kurtů za Čimickým hájem. Plánuje se rozdělení atletického hřiště mezi tři sporty – skatepark, softbalové hřiště a tréninkovou plochu pro dobrovolné hasiče. Projekt se však nedaří nikam posunout - argumentem proti jsou plány předchozí radnice na multifunkční halu.

> **Je září 2020.** Místostarosta MČ Praha 8 Jiří Vítek a radní Tomáš Hřebík skatepark aktivně řeší a intenzivně hledají pozemek. Nachází ho například u Palmovky. Tedy o šest kilometrů jinde než byl původní záměr.

Dočkají se bohničtí skateparku? ...
