---
title: Vyjednáváme. Společně s 8Žije jsme předložili možným partnerům několik návrhů uspořádání
authorId: alice.hamalova
date: 2018-10-18
image: posts/pirati-random1.png
tags: [Volby 2018]
---

**Vyjednávací týmy Pirátů a 8žije jednaly od neděle 7. 10. 2018 o vzniku koalice na Praze 8 s TOP 09 a STAN, Patrioty a 8sobě (Zelení a KDU-ČSL). Oba dva týmy se shodly, že jakmile dosáhnou stabilní koaliční většiny hlasů s dalšími partnery, neprodleně vyzvou ke svolání zastupitelstva Prahy 8.**

Piráti a 8žije předložili od neděle do středy několik kompromisních návrhů uspořádání, o kterých s ostatními stranami jednali. Všechny však byly odmítnuty a to zejména ze strany TOP09, která pro sebe žádala nadproporční zastoupení v radě.

Pokud jde o nabídku ODS na podporu menšinové rady Pirátů a 8žije výměnou za funkce uvolněných předsedů výborů, Piráti i 8žije oceňují velkorysost ODS, která uvedla, že tato nabídka není časově omezená a že po dobu společného postupu Pirátů a 8žije nebude ODS jednat o jiné koalici.

V tuto chvíli však Piráti a 8žije nadále vyvíjejí společné úsilí o vznik koalice s dalšími partnery.
