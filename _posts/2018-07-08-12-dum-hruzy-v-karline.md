---
date: 2018-08-12
category: blog
tags: airbnb
layout: post
title: Dům hrůzy v Karlíně
author: Karel Ptáček
authorId: karel.ptacek    # uid nekoho z _people (nepoviné)
image: posts/airbnb.jpg
tags: [AirBnb, Bydlení, Karlín]
---

**Takto označují dům v Sokolovské ulici jeho nájemníci. V současné době je více jak polovina bytů pronajímána krátkodobě turistům z celého světa. Může za to fenomén Airbnb, nebo také chybějící vyhláška Prahy 8.**

Dříve poklidný dům stojící nedaleko Florence, do kterého nyní proudí denně desítky turistů s kufry a narušují tak soužití všech. Byty po privatizaci bytového fondu Prahy 8 v některých případech koupili spekulanti. Aktuálně se v domě nabízí dvacet bytů pro krátkodobé ubytování. „Jsou stále otevřené dveře do domu, hluk ve dne i v noci nejen v bytech, ale i na chodbách“ takto si stěžuje jedna z obyvatelek domu, která nechce být jmenována.

S podobným problémem se dlouhodobě potýká Praha 1 a Praha 2. Díky dobré dostupnosti do centra se Karlín stává mezi turisty stále více vyhledávanou lokalitou.
 
O tomto problému se ví dlouho a nikdo nic nedělá. Proto pirátský poslanec Jakub Michálek předložil návrh zákona, který má zvýšit pravomoc SVJ a majitelů ostatních bytů v domě. Návrh současně obsahuje důslednější kontrolu ze strany finanční správy, týkající se sdílené ekonomiky. 
"Cílem pirátů není tento druh podnikání zakázat či omezit. Je potřeba nastavit jasná pravidla", říká Michálek.

Překvapující také je, že v tomto domě má MČ Praha 8 velké nebytové prostory, které jsou více jak rok nepronajaté. Přitom díky tomu mohou do městské kasy plynout měsíčně desetitisíce. Podobných prázdných prostor je ovšem na Praze 8 mnohem více.

