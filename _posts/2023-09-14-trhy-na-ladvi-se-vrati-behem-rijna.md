---
title: "Trhy na Ládví se vrátí během října, městská část slibuje modernější sortiment"
author: Martin Štěrba
image: posts/ladvi-trhy.jpg
tags: [Farmářské trhy, Ládví]
---

**Trhy na Ládví budou, vrátí se zhruba za měsíc - tedy během října. Na středečním jednání zastupitelstva jsem se na to ptal v rámci interpelací místostarosty Tomáše Hřebíka.**

Ten mi potvrdil, že městská část Praha 8 jedná o pokračování trhů, chce nad nimi mít ale větší kontrolu. Cílem je, aby se na trzích zlepšil sortiment, aby byly lepší služby pro stánkaře v oblasti elektřiny, a také aby nedocházelo k ničení zeleně či špatnému parkování.

S Piráty farmářské trhy podporujeme. Bylo by skvělé, kdyby se nám do budoucna podařilo na osmičce vybudovat i trhy podobné těm, které známe třeba z Jiřáku, Náplavky nebo z Kulaťáku. **Co vy na to?**