---
title: "Kasárna Karlín čeká nová budoucnost, míří do majetku hlavního města"
author: Piráti Praha 8
image:  posts/kasarna-karlin.jpg
tags: [Karlín, Kasárna Karlín, Magistrát]
---

**Tohle je parádní zpráva! Oblíbený cíl, nejen lidí od nás z osmičky, čeká nová budoucnost. Kasárna Karlín po několika letech vyjednávání míří do majetku hlavního města Prahy, a bude moci dojít k oživení zbylých částí areálu, které jsou v současné době prázdné.**

>"Těším se, jaké nové možnosti jejich rekonstrukce přinese. Za posledních pět let se dvůr kasáren změnil k nepoznání a teď je čas řešit zbytek areálu," říká radní pro majetek hl. města Prahy Adam Zábranský (Piráti). 

>"V budoucnu tak dojde k oživení zbylých částí areálu, které jsou v současné době prázdné. V minulosti tam byla kasárna, ale třeba také vazební věznice či policie. V budoucnu tam může být třeba i pražské vědecko-technologické centrum," doplňuje předseda osmičkových Pirátů a zastupitel MČ Praha 8 [Martin Štěrba](https://praha8.pirati.cz/lide/martin-sterba.html).

Praha Kasárna Karlín získá v rámci velké majetkové směny. Stát od Prahy získá třeba nemovitosti v areálu Fakultní nemocnice Bulovka. Přiznejme si, že nemocnice rekonstrukci potřebuje, a bez majetkového sjednocení by k ní dojít nemohlo. Zdá se, že blýskat se na lepší časy nebude pouze v Karlíně, ale také na Bulovce. Takže win-win.