---
title: Neodcházím jako poražený, říká Ondřej Profant
authorId: ondrej.profant
image: posts/ondrejprofant-sayhello.png
tags: [Volby 2021]
---

**Tak to máme za sebou, volby jsou u konce. Moc díky všem, kteří jste mi dali svůj preferenční hlas. Moc si toho vážím. A i když to na získání mandátu tentokrát nestačilo, neodcházím jako poražený.** Podařilo se totiž to, o čem jsme v minulých týdnech a měsících snili. Podaří se nám ukončit chaotickou vládu hnutí Andreje Babiše.

Gratuluji koalici SPOLU k vítězství, a věřím, že příští vláda bude tou, za kterou se nebudeme muset stydět.

Z veřejného života určitě neodcházím, i nadále budu pracovat na tom, aby naše země byla lepším místem pro život. Navíc také věřím, že ve Sněmovně po mě zbyla práce, na kterou můžu být hrdý.

**Ještě jednou díky za to, že jsem mohl být čtyři roky poslancem.** Ivane, Olgo, Jakube a Kláro, držte se! Věřím Vám.

Ondřej Profant
