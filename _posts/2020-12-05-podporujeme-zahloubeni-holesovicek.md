---
title: Dlouhodobě podporujeme zahloubení ulice V Holešovičkách. Co pro to děláme?
author: Martin Štěrba
image: posts/holesovicky-bulovka.png
tags: [Holešovičky, Libeň, Doprava, Veřejný prostor]
---

**Dlouhodobě podporujeme zahloubení ulice V Holešovičkách.** Ještě před volbami 2018 (25. 9. 2018) jsme za účasti tehdejšího kandidáta na senátora Lukáše Wagenknechta (dnes senátora), volební lídryně Alice Hamalové, předsedy Pirátů Ivana Bartoše a tehdejšího předsedy MS Praha 8 Michala Nováka (dnes místopředsedy) [podepsali memorandum, ve kterém jsme se zavázali, že zahloubení podpoříme](https://www.facebook.com/piratipraha8/photos/a.158415444876485/252992888752073/).

Se zástupci spolku Holešovičky pro lidi jsme v kontaktu dlouhodobě, náš senátor Lukáš Wagenknecht a zastupitel a člen komise pro dopravu MČ P8 Michal Novák komunikují hlavně s předsedou spolku Michalem Trníkem. Naši veřejnou podporu jsme zahloubení ulice poskytli hned několikrát i na sociálních sítích místního sdružení Pirátů na Praze 8. (například 21. 10. 2020, 29. 3. 2020, 26. 1. 2020).

Michal Novák s Lukášem Wagenknechtem pomohli [zorganizovat také v úterý 26. 11. 2019](https://www.facebook.com/Holesovickyprolidi/photos/725000901324850) setkání spolku Holešovičky pro lidi s pirátskými zástupci v zastupitelstvu hlavního města Prahy a úředníky magistrátu, kterého se zúčastnil i primátor Zdeněk Hřib.

[Na jednání majetkové komise MČ Praha 8](https://www.praha8.cz/file/vxT/KOM-EMO-20-10-2020-zapis.pdf) (členem je náš zastupitel Michal Novák) se v úterý 20. 10. 2020 diskutoval bod o možném odprodeji strategických pozemků pro budoucí zahloubení Holešoviček, které vlastní Dopravní podnik hl. města Prahy. Komise jednomyslně schválila usnesení, že nesouhlasíme s prodejem pozemků.

> Vysvětlení od radního **Tomáše Slabihoudka** za TOP09: *“DPP se obrátil na MHMP, zda chce tyto pozemky převést na MHMP, neboť jsou pro DPP zbytné, HMP souhlasilo neboť tam dle jejich slov plánují: "Zahloubení ul. V Holešovičkách“ a projekt "Čimická radiála“. Následně se však o tyto pozemky přihlásili u DPP majitelé sousedních pozemků, že je chtěli od DPP pro změnu koupit. Dotaz z MHMP zněl, abychom se vyjádřili k převzetí pozemků do majetku MHMP. Je to běžný postup.”*

> *“Problematiku zahloubení Holešoviček řeším už několik let. Je neskutečné, že se od  otevření tunelu Blanka situace nevyřešila a doposud není žádné závazné usnesení, které by problém obyvatel Holešoviček vyřešil. Budu se maximálně snažit i nadále, aby v budoucnu dálnice, která prochází pod okny lidí z Holešoviček, nekomplikovala jejich životy. Bohužel se situace komplikuje v kontextu současné pandemie a vládní nezodpovědnosti ve vztahu k veřejným rozpočtům, které sanují vládní kompenzace,”* doplňuje vše i pirátský senátor za Prahu 8 a 18 **Lukáš Wagenknecht**.

Sami to ale nezvládneme. Otázce zahloubení se kromě Pirátů na MČ Praha 8 věnuje i primátor hlavního města Prahy Zdeněk Hřib i jeho náměstek pro dopravu Adam Scheinherr. Magistrát si nechal vytvořit [analýzu s několika variantami, co dál](https://www.blesk.cz/clanek/regiony-praha-praha-zpravy/607306/zahloubeni-pretezovane-ulice-v-holesovickach-praha-posoudi-ruzne-varianty.html) Náměstek Scheinherr slíbil také v letech 2020–2022 investicí 55 milionů korun do neutěšené stávající situace - [počítá se s doprovodnými protihlukovými opatřeními](https://prazsky.denik.cz/zpravy_region/spolek-holesovicky-pro-lidi-zaloba-tunel-blanka-kolaudace-magistrat-praha.html).

Otázku výstavby neurychlíme, [Rada MČ počátkem prosince 2020 schválila návrh na změnu územního plánu](https://www.praha8.cz/Praha-8-chce-zmenit-uzemni-plan-kvuli-tunelu-V-Holesovickach-1.html), která umožní zahloubení ulice V Holešovičkách do tunelu. Návrh změny územního plánu bude ještě projednávat zastupitelstvo Prahy 8, v případě schválení zastupitelstvem bude odeslán k zapracování hl. m. Praze.
