---
title: Koalice bez programu a prodej pozemku školy bez vědomí její ředitelky. Co dělá koalice na Praze 8?
author: Michal Novák
authorId: michal.novak
image: posts/tym8.jpg
tags: [Zastupitelstvo, Koalice]
---

Ve středu 19. prosince se uskutečnilo druhé jednání Zastupitelstva MČ Praha 8. Zúčastnil se celý náš osmičlenný zastupitelský klub.

1. Stávající koalice ODS Praha 8, TOP 09 Praha 8, STAN Praha 8 a Patrioti Pro Prahu 8 stále nemá program. Víme pouze to, že si rozmyslela nátlak na městskou policii, o kterém hovořila ve svém prohlášení na Facebooku. Toto rozhodnutí vítáme.

2. Problematický materiál prodeje části pozemku, který je aktuálně využíván jako hřiště školky Lindnerova, byl nakonec stažen. Minulá ani současná rada se neobtěžovala sdělit paní ředitelce, že se má o prodeji hlasovat na zastupitelstvu, a když jsme se na její stanovisko zeptali v rámci přípravy my, byla zaskočena. Materiál bude znovu projednán v komisích a věříme, že společně nalezneme rozumné řešení.

3. Vzhledem k tomu, že byli někteří funkcionáři z řad zastupitelů ANO uvolněni, je patrné, že je ANO "součástí koalice". Kolegové z hnutí ANO jsou tedy jen jakousi formální opozicí, a proto by se měli vzdát postu předsedy kontrolního výboru. Ten má připadnout skutečné opozici.

4. Radní pro sociální oblast paní Ludková nechce vypisovat otevřené výběrové řízení na ředitele/ředitelku příspěvkové organizace Sociální a ošetřovatelské služby. Nevadí nám rychlé odvolání nyní již bývalého ředitele, ani operativní dosazení bývalé místostarostky Praha 3 za ODS Lucie Vítkovské, ale vadí nám, že své kvality neobhájí v otevřeném výběrovém řízení. Radnice by si neměla počínat nepoticky.

5. Zájmy občanů budeme hájit ve všech odborných komisích, které jsou poradními orgány Rady městské části. Michal Novak je členem kontrolního výboru, Alice Hamalova členkou finančního výboru.

PS: Naše zastupitelka, Anička Filínová -- na fotografii úplně vpravo -- se za své sluneční brýle moc styděla. Na její omluvu je potřeba dodat, že měla zánět spojivek a dorazila bolesti navzdory. Všichni jí za to moc děkujeme!
