---
title: Železniční zastávka U Kříže by měla začít fungovat okolo roku 2025
authorId: martin.sterba
image: posts/liben-zastavkavlaku.jpg
tags: [Doprava]
---

**Městská část Praha 8 v současné době nemá na svém území žádnou železniční zastávku, to by mělo v příštích letech změnit. Nejblíže realizaci je momentálně zastávka blízko tramvajové stanice U Kříže.**

Projekt železničních zastávek na území Prahy 8 existuje už několik let. Městská část si v minulosti nechala zpracovat studii na téma železničních zastávek [Libni “U Kříže”](https://www.praha8.cz/Zeleznicni-zastavka-U-Krize.html) a v [Karlíně blízko tunelu](https://praha8.pirati.cz/aktuality/vlak-karlin.html) směrem na Žižkov, zpracovateli projektu byly společnosti PRO CEDOP a UNIT architekti. Možné varianty umístění zastávek byly diskutovány i ze zástupci veřejnosti ještě v minulém volebním období, [psali jsme o tom už dříve](https://praha8.pirati.cz/aktuality/vlak-karlin.html). 

[Územně technické studie obou navržených železničních zastávek](https://m.praha8.cz/zeleznicni-zastavky-v-karline-a-libni.html)) byly schváleny Radou městské části Praha 8 usnesením [č. 0296/2019 dne 5. června 2019](https://www.praha8.cz/appo/usn/676?usn=3PSa8we94VyjPUs3pbxpl4Yk5Teg==). Studie byly projednány také v komisi pro dopravu, kde je za nás Michal Novák. **My umístění železničních zastávek samozřejmě podporujeme, měli jsme to i ve svém programu.** 

> V Praze se nachází okolo 200 km železničních tratí, které využívá stále větší počet cestujících. Železnice má na území Prahy výhodu ve své rychlosti a mnohdy dokáže obsloužit i ty oblasti, kam nevede MHD. Železniční zastávka U Kříže by měla snížit počet aut projíždějících Libní a Karlínem a usnadnit pohyb jak místním tak i těm, kteří za prací dojíždějí. 

**V současné době je nejblíže realizaci hlavně libeňské zastávka “U Kříže”.** 

> "Nejen pro Piráty, ale i pro celou pražskou městskou radu je důležitá také architektonická soutěž, protože plánovaná nová libeňská železniční zastávka může být velkým impulsem k tomu, aby se výrazně zlepšila celá oblast a nejbližší okolí. Magistrát o tom jedná se Správou železnice,“ říká předseda místního sdružení Pirátů na Praze 8 [Martin Štěrba](https://praha8.pirati.cz/lide/martin-sterba.html). 

Podle vyjádření Václava Brejšky z kanceláře náměstka primátora pro dopravu Adama Scheinherra to vypadá, že by libeňská zastávka mohla být v provozu okolo roku 2025, ještě letos by se měly rozběhnout všechny přípravné práce.
