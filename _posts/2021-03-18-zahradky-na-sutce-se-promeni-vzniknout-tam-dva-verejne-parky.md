---
title: Zahrádky na Šutce se promění. Vznikou tam i dva veřejné parky
authorId: karel.ptacek
image: posts/sutka-zahradky1.jpg
tags: [Śutka, Územní rozvoj]
---

**Na středečním jednání zastupitelstva Prahy 8 byl schválen návrh podání podnětu na změnu územního plánu týkající se aktuálně výrazně zanedbané lokality Prahy 8 tzv. Zahrádek Šutka.** Během příštích let by se toto prostředí mělo výrazně proměnit. Na náklady investora, který tady plánuje experimentální výstavbu, vzniknou součástí projektu dva veřejné parky.

> “Obvykle přistupujeme k novým projektům zástavby rezervovaně. Ale i přes komplikovaný terén dojde k vytvoření kvalitního veřejného prostoru v podobě vzniku lesoparku, naučné stezky, dětského hřiště, vodních prvků, komunitní zahrady, nebo altánu s vyhlídkou,” říká pirátský zastupitel a náš zástupce v komisi pro územní rozvoj [Karel Ptáček](https://praha8.pirati.cz/lide/karel-ptacek.html) s tím, že se tento projekt vymyká těm na které jsme na Praze 8 zvyklí. 

![Současný stav](/assets/img/posts/sutka-zahradky3.jpg)

Projekt zohledňuje environmentální hledisko tím, že v lokalitě bude systém udržitelného nakládání s dešťovou vodou a systémem zadržování vody v krajině. To znamená, že dešťová voda ze zelených střech bude svedena do retenčních nádrží, ze kterých následně bude využívána pro zalévání a splachování v budoucí zástavbě dvoupodlažních objektů.

Důležitou podmínkou pro náš pirátský zastupitelský klub byla také deklarace o následném zachování průchodnosti (prostupnosti) celého areálu pro veřejnost a po vybudování parků předání do správy Hl. městě Prahy. Za těchto podmínek nadpoloviční většina našeho klubu záměr podpořila.

![Vizualizace](/assets/img/posts/sutka-zahradky2.jpg)

*vizualice MDMA Architects*     

