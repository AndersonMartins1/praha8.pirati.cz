---
title: "Nejvyšší správní soud dal za pravdu podnětu Martina Štěrby, výsledek okrsku 8090 v Bohnicích bude opraven"
author: Martin Štěrba
image: posts/petrpavel2.jpg
tags: [Bohnice, Volby prezidenta]
---

**Dobrá zpráva! Nejvyšší správní soud na základě mého podnětu rozhodl, že výsledek prezidentských voleb ve volebním okrsku 8090 v Bohnicích bude opraven. Vyhrál tady Petr Pavel.** 

Český statistický úřad má povinnost upravit výsledek voleb i na webu [volby.cz](https://www.volby.cz/pls/prez2023/pe311?xjazyk=CZ&xnumnuts=1100&xobec=500208&xokrsek=8090). 

Jen pro rekapitulaci. V okrsku číslo 8090 došlo při zápisu výsledků voleb k záměně počtu hlasů a celkový počet hlasů uveden u Andreje Babiše ve skutečnosti odráží celkový počet hlasů, které získal Petr Pavel. Chyba vznikla zjevně neúsmyslně a neměla vliv na celkový výsledek. I přes to jsem ale pokládal za důležité a za správné, aby byla prokazatelná chyba opravena. I kvůli těm, kteří v tomto okrsku hlasovali a jejich hlas byl započítán špatně. 

[Tady najdete odkaz na rozsudek na webu Nejvyššího správního soudu.](https://www.nssoud.cz/modalni-obsah/rozhodovaci-cinnost/rozhodnuti-363066?cHash=f578dfbcbba39e2eab6f16f6a6bb2ce7)

Martin Štěrba, předseda zastupitelského klubu Pirátů v ZMČ Praha 8