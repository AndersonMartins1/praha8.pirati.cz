---
layout: post
category: blog
title: 'Otevřený dopis zastupitelům TOP09 a STAN na MČ Praze 8'
date: 2020-04-04T5:51:00.000Z
author: Michal Novák
authorId: michal.novak
image: posts/zastupitelstvo3.jpg
tags: [klub, Praha 8, nouzový stav, TOP09, STAN, kauza, dezinfekce]
---


Vážení zastupitelé za STAN a TOP09 na Praze 8,
dovoluji si Vás oslovit jménem zastupitelského klubu Pirátů. Díky reportáži ze [Seznam zpráv](https://www.seznamzpravy.cz/clanek/procenta-pro-radniho-za-dezinfekci-skol-natocili-jsme-uplatky-v-casech-nouze-97328) vzniklo závažné podezření, že radní MČ Praha 8 Josef Slobodník (ODS) žádal prostřednictvím Juraje Pavola o úplatek na zakázce dezinfekce veřejných prostor.

Tato zpráva nás Piráty nejen na Praze 8 velice pobouřila. Senátor pro Prahu 8 Lukáš Wagenknecht (Piráti) slíbil, že se bude o tuto problematiku aktivně zajímat a řešit. Pirátský poslanec [Lukáš Černohorský podal trestní oznámení](https://www.piratskelisty.cz/clanek-3040-piratsky-poslanec-lukas-cernohorsky-podava-trestni-oznameni-na-obchodniho-zastupce-huawei-v-kauze-dezinfekce-prostor-mc-prahy-8) na obchodního zástupce Huawei Juraje Pavola a neznámé pachatele v rámci této kauzy.

Kauza nás nepřekvapuje, ale velmi překvapené a zaskočené je [celostátní a pražské vedení ODS](https://www.ods.cz/region.prazsky/clanek/18993-ods-praha-jednoznacne-se-distancujeme-od-udalosti-ze-kterych-plyne-podezreni-na-protipravni-jednani-na-radnici-prahy-8). Od své místní organizace na Praze 8 žádají jednoznačné vysvětlení a prokázání, že s dotyčnou kauzou nemají nic společného.

Z reakce [starosty Ondřeje Grosse (ODS)](https://www.facebook.com/mcpraha8/posts/1526048504236312) je patrné, že tato strana, respektive její místní organizace se rozhodla nevyvodit z kauzy žádné personální důsledky. Spolu stojí, spolu padají. Nabízí se tedy otázka: “Jaké důsledky z toho vyvodí jejich koaliční partneři?”

**Všechny nás udivilo, že v takto závažné době, jsou někteří lidé vůbec takového chování schopni. Je to nemorální a podlé.**

Jsme rádi, že jste [vyzvali pana Slobodníka k rezignaci na post radního](https://www.facebook.com/top09.praha8/posts/10157253020566984?__xts__[0]=68.ARD7lG6JNskj5BWHAQSeEfx8SBO5w3XWNPnTKaBRSZWYrnCFsYyyUy8ADZSttFTY0nyE0NWxj4UTdedr8cE5EdCK8FxxGYKcAiigzmBGTH6XRb4-k9mR4aFcrarjfx8NmV85o_y2lwkTS6HDI5PCDp17jmlfS3c75UG5AFk1wiz_p6zayDEVXFPqxM4r33cEp4CtrZJl4kLidniW9sktPLLj35hd9aBhu3r1hs7QeCR0FS8HNjcExFnp-ix9Nsx79ShLDIvUL4PLjrSPMvtbcTmPb3mXEwxUMdtYxA-FHTTEfoD6pYD-RYmzw4n8sSBKQtAmaA60iSCMBVgT&__tn__=-R). V tomto máme stejný názor. Pokud by měl radní Slobodník úctu ke svým voličům, sám by na svou funkci okamžitě gentlemansky rezignoval. Přístup ve stylu “odstoupím, až mě odsoudí”, podkopává důvěrů voličů ve své volené zástupce a nemá v politické kultuře co dělat.

Z nahrávky také vyplývá, že Juraj Pavol přesvědčil radního Slobodníka aby nepodával trestní oznámení v souvislosti s předchozími zakázkami, ve kterých se patrně angažovali zastupitelé ANO a ČSSD. To nás přimělo podat dnes trestní oznámení také na radního Slobodníka a to pro neohlášení trestné činnosti.

Celá situace je o to trapnější, že ODS prostřednictvím právě radního Slobodníka opakovaně odmítá nabídky Magistrátu hlavního města Prahy na bezplatné zřízení rozklikávacího rozpočtu [CityVizor](https://cityvizor.praha.eu/), který by transparentně ukazoval hospodaření na MČ Praha 8 občanům.

V této situaci a ve světle dalších zkušenosti se současnou koalicí nás překvapuje, že jste zvolili jako koaličního partnera právě ODS a tiše se necháváte podporovat hnutím ANO. Nelitujete? Celá záležitost vrhá špatné světlo jak na ODS Praze 8, tak i na vaše strany a hnutí, kteří s nimi setrváváte v koalici a podporujete jejich netransparentní politiku'

**Chcete dál setrvávat v koalici starých pořádků?** I teď, když je jasné, co takové pořádky znamenají? Není čas přehodnotit vaše rozhodnutí? Pojďme se společně sejít a bavme se o budoucnosti naší městské části. Jsme připraveni k jednání.

S pozdravem 

Michal Novák, předseda zastupitelského klubu Pirátů na Praze 8
