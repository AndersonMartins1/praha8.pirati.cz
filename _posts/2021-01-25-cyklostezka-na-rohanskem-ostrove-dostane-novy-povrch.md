---
layout: post
category: blog
title: 'Cysklostezka na Rohanském ostrově dostane nový povrch'
date: 2021-01-25
author: Karel Ptáček
authorId: karel.ptacek
image: posts/cyklostezka-rohan-karelptacek.png
tags: [Karlín, RohanskýOstrov, Doprava, VeřejnýProstor, ŽivotníProstředí]
---

**[Cyklostezka A2](https://www.prahanakole.cz/paterni-cyklotrasy/cyklotrasa-a2-vltavska-pravobrezni/), která vede po Rohanském ostrově a spojuje Libeň s Karlínem bude bezpečnější a nově i vhodnější pro in-line bruslaře.** Nový asfaltový povrch ocení jistě také běžci, chodci s kafíčkem z blízkých kaváren nebo rodiče s kočárkem. Část cyklostezky se také dočká nového veřejného osvětlením, čímž bude bezpečnější i za zhoršených světelných podmínek. 

> Začátek opravy je naplánován na počátek února, konec se pak předpokládá začátkem druhého čtvrtletí tohoto roku. 

V budoucnu bude tato cyklostezka oddělovat plánovanou výstavbu Rohan City a prostor pro relaxaci a přístup k Vltavě, tedy území tzv. Rohan parku. Zadání pro zpracování studie celého území od Hlávkova mostu až po Libeňskou kosu má nyní na stole Institut plánování a rozvoje Prahy. Náš zastupitel [Karel Ptáček](https://praha8.pirati.cz/lide/karel-ptacek/) celý proces samozřejmě sleduje, a bude sledovat i nadále.
