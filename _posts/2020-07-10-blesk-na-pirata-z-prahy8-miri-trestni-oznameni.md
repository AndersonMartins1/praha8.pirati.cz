---
title: "Blesk.cz: Na Piráta z Prahy 8 míří trestní oznámení za pomluvu. Kvůli jedinému slovu."
authorId: martin.sterba
image: posts/fichtner-sterba.png
tags: [Hnutí ANO, Piráti]
---

**Nedávno jsme Vás informovali o tom, že zastupitel za hnutí ANO [Matěj Fichtner dostal novou práci]({% link _posts/2020-06-08-trafika-pro-fichtnera.md %}) – od počátku června se stal ředitelem společnosti Správa tepelného hospodářství. Kvůli jednomu slovu v tomto článku podal bývalý radní, místostarosta a poslanec trestní oznámení.**

**Ve čtvrtek 9. července 2020 o tom [informoval server Blesk.cz](https://www.blesk.cz/clanek/regiony-praha-praha-zpravy/649181/na-pirata-z-prahy-8-miri-trestni-oznameni-za-pomluvu-kvuli-jedinemu-slovu-v-clanku-o-udajne-trafice-pro-ano.html?fbclid=IwAR0iJiDQh1TmYr6SUY3Nn_MQ48CbRBdPGFec8Go6m2wC7gS_hVTHGgjgbZA).** Ten píše, že opoziční zastupitelé nejen z řad Pirátů nedávno kritizovali jmenování Matěje Fichtnera z hnutí ANO do čela jedné z městských společnosti. Celá věc nakonec bude možná mít i soudní dohru kvůli jednomu článku, kde vyčítali Fichtnerovi celou řadu prohřešků z jeho politické minulosti. Kupodivu se nejedná o nařčení, že se jedná o trafiku, ale o údajnou pomluvu, které se Piráti dopustili jedním slovem v textu.

> *"Ano, trestní oznámení jsem podal na neznámého pachatele, pravděpodobně je to někdo z Pirátů, který publikoval na Facebooku nenávistný příspěvek,"* uvedl pro Blesk.cz **Matěj Fichtner** s tím, že více se k tomu vyjadřovat nechce a další kroky jsou na policii.

Vše momentálně řeší policie. Ta si kvůli tomu už předvolala místopředsedu našeho místního sdružení Prahy 8 a autora textu [Martina Štěrbu]({% link _people/martin-sterba.md %}) k podání vysvětlení, což pro Blesk.cz Štěrba potvrdil. Údajná pomluva nakonec nejsou slova o trafice ani například tvrzení, že připravoval pojistný podvod, ale jedno konkrétní slovo v poslední větě. V té stálo, že Fichtner byl v roce 2016 obviněn z ovlivňování konkurzu na ředitele základní školy Glowackého, což ale nebylo prokázáno. Štěrba to vysvětlil tak, že formulace neznamenala, že by čelil obvinění u soudu, ale že byl spíše nařčen z ovlivňování tehdejšího dění, což byla poněkud nešťastná formulace. Text následně upravil tak, že v něm stojí místo toho slovo nařčen.

> *"Kdyby zvedl telefon a řekl, pane kolego, máte tam chybu, tak bych to změnil a omluvil bych se mu. Přijde mi úsměvné, že takovou věc musíme řešit skrze orgány činné v trestním řízení,“* komentoval **Martin Štěrba** celou situaci.

Zda se celou věcí bude zabývat soud, je nyní na vyšetřovatelích.

**A co vlastně šlo?** Kauza ohledně ZŠ Glowackého se v médiích objevila v roce 2016. Fichtner byl tehdy radním a měl na starost školství. Na škole došlo k incidentu, kdy měl někdejší ředitel uhodit jednoho žáků a následně rezignovat. Jeden z uchazečů o pozici ředitele, kterého doporučila odborná komise, pravil, že právě Fichner na něj vyvíjel nátlak. *„Tvrdí, že na něj radní tlačil, aby v případě jmenování určil jako svou zástupkyni Fichtnerem vybranou osobu. Patrně proto, aby ho mohla kontrolovat a podávat o jeho působení zprávy,“* uvedl tehdy [Deník.cz](https://prazsky.denik.cz/zpravy_region/hybe-vyberem-reditele-skoly-zakulisni-politika-20160603.html). Tato obvinění se nijak neprokázala.
