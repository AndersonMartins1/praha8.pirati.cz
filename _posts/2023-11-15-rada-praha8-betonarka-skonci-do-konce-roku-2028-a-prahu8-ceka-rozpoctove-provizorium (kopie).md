---
title: "Praha 8 bude od ledna v rozpočtovém provizoriu a betonárka na Rohanském ostrově skončí do konce roku 2028"
author: Martin Štěrba
image: posts/karlin-betonarna2.jpg
tags: [Rada MČ Praha 8, Rohanský ostrov, Karlín, Libeň, Ďáblice, Finance, Životní prostředí]
---

**Dnešní jednání rady naší městské části bylo nabité. Pojďme si říct, co osmičková pětikoalice v čele s ODS a ANO projednala.**

Městská část bude stejně jako v minulých letech první dva měsíce hospodařit v rozpočtovém provizoriu, a to z důvodu, že nestačí schválit svůj rozpočet pro rok 2024. Přesně před rokem jsem žádal členy tehdy nastupující koalice, aby zvážili, aby se prosincové jednání zastupitelstva zabývalo rozpočtem pro další rok. Jde to v jiných částech, mohlo by to jít u nás. Jsme ale tam, kde jsme. Rozpočet pro rok 2024 budeme na zastupitelstvo projednávat až v únoru.

Rada nesouhlasila se stavbou veřejného dětského hřiště s drobným zázemím a malým zahradním bistrem při ulici Hovorčovická. Jako důvod uvedla, že si nepřeje rozšiřování plochy zastavitelného území do krajiny.

Praha 8 zásadně nesouhlasí s předloženou projektovou dokumentací na bytový dům Frýdlantská a bytový dům Střelničná. Ty chce CPI Reality stavět na místě bývalých včel. Projekty jsou v přímém rozporu s územní studií sídliště Ďáblice. 

Blíží se ukončení provozu betonárky Metrostavu v Karlíně. Podle dohody dojde k ukončení provozu nejpozději do 31. 12. 2028.

Školáci ze základních a mateřských škol budou i letos moci bruslit na všech třech kluzištích. Výuku bude zajišťovat spolek Jsme inline.

**A ještě telegraficky:**
- Městská část od ledna do září hospodařila s příjmy ve výši 1,011 miliardy korun, výdaje činily 871,6 milionů korun. Praha 8 prozatím hospodaří s přebytkem ve výši 140 milionů korun.
- Praha 8 souhlasí s podáním žaloby proti rozhodnutí správního orgánu, jde o nesouhlas s plánovanou výstavbou bytového domu Trója Horizons.
- Byl schválen návrh zadávacího řízení ve zjednodušeném podlimitním řízení pro veřejnou zakázku na prodloužení supportu na servery. Předpokládaná cena plnění je milion korun.
- Byla schválena rozpočtová opatření, a to hlavně kvůli přijatým dotacím.
- Úřad městské části se připravuje na inventarizaci svého majetku k 31. 12. 2023, byl schválen odpisový plán hmotného a nehmotného majetku na rok 2023 a 2024.
- Byl schválen dodatek na poskytování vyvolávacího a audiovizuálního systému na pracoviště pokladen v lokalitě U Meteoru 6.
- Rada schválila odměny ředitelkám Gerontologického centra a SOS Praha 8.
- Byly schváleny odměny členům komisí Rady městské části a Výborů zastupitelstva, kteří nejsou členy zastupitelstva, a také odměny zastupitelům, kteří v minulých měsících oddávali. 
- Rada souhlasila s navýšením kapacity školní jídelny Základní školy v Hovorčovické ulici.
- Byl schválen dodatek k dohodě o zúčtování plnění mezi Prahou 8 a Společenství vlastníků domu Sokolovská 444.
- Praha 8 bude moci využívat zkušebního provozu automatizovaného v software BluePrism.
- Byla schválena řada nájemních smluv na byty i nebytové prostory. 

Další rada se uskuteční za týden. Za 14 dní - tedy 29. listopadu - nás pak čeká jednání zastupitelstva.
