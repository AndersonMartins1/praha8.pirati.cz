---
title: "Podpořili jsme karlínské rodiče, kteří nesouhlasí s losování míst pro děti ve škole
author: Martin Štěrba
image:  posts/doprava-30.jpg
tags: [Školství, Karlín]
---

**Společně s naším osmičkovým senátorem Lukášem Wagenknechtem jsme dnes ráno podpořili karlínské rodiče, kteří nesouhlasí s losováním míst pro své děti do prvních tříd Smysluplné školy (ZŠ Lyčkovo náměstí).**

Je třeba si přiznat, že lyčkárna patří mezi jednu z nejoblíbenějších škol a to nejen na území Prahy 8, a je tady (bohužel) hojně rozvíjená spádová turistika. I díky tomu na místní děti leckdy třeba nevyjde místo ve škole, a to je prostě špatně. S tím jako městská část dělat nic nemůžeme, tohle je třeba řešit legislativně, a proto jsem rád, že náš pirátský senátor tuto problematiku otevírá i na senátní úrovni. 

Oblast Karlína a Libně dlouhodobě trápí problém s nedostatečnou kapacit a to nejen základních, ale i mateřských škol. Příprava nové školy na Rohanském ostrově je v běhu, neměli bychom ale usnout na vavřínech, školství je třeba řešit. Je třeba se o tom pobavit blížícím se jednání zastupitelstva naší městské části.
