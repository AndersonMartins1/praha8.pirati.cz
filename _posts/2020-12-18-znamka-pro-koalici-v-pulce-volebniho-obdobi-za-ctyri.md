---
title: Známka pro vládnoucí koalici v půlce volebního období? Za čtyři!
authorId: michal.novak
image: posts/zastupitelstvo3.jpg
tags: [Zastupitelstvo, Koalice]
---

**Vládnoucí menšinová koalice ODS, TOP 09, STAN a Patriotů/Trikolory za podpory ANO občas udělá krok správným směrem, ale až když je k tomu dotlačena opozicí nebo okolnostmi.**

Dobrým příkladem může být třeba [ustanovení výboru pro Novou Palmovku]({% link _posts/2019-09-25-palmovku-nechceme-prodavat-pod-cenou.md %}). K němu došlo až po našem několikaměsíčním naléhání a vyjednávání. Především zástupci ODS odolávali a vymýšleli jiné varianty, jak na oko probrat Novou Palmovku s celou politickou reprezentací, a vlastně ji rovnou prodat. Ustoupili až pod hrozbou úplného opozičního bojkotu. A že by se zřízený výbor z popudu předsedy pravidelně scházel a opravdu aktivně řešil, co dál s betonovým kostlivcem na Palmovce, se také říci nedá. Podobně koalice konečně [souhlasila se zavedením softwaru CityVizor]({% link _posts/2020-07-01-prosadili-jsme-cityvizor.md %}). Také až po opakovaných návrzích opozice a po návštěvě primátora [Zdeňka Hřiba na schůzi zastupitelstva]({% link _posts/2020-04-02-zdenek-hrib-napsal-starostovi-prahy-8.md %}). Teprve v příštích měsících se uvidí, zda budou moci občané nahlédnout jejímu vedení tzv. “pod ruce”.

Vadí nám, že rada u svých usnesení často nezveřejňuje tzv. důvodové zprávy. Bez nich je totiž zveřejňování rozhodnutí rady jen čirou byrokracií. Občané tak v některých případech vidí jen bezduché právní dokumenty bez argumentů.

Mediální “zviditelnění” Prahy 8 na jaře 2020 v souvislosti s teď už bývalým radním pro IT Slobodníkem a [kauzou “Dezinfekce”]({{site.tags_path | relative_url}}#dezinfekce }}) na pozitivním hodnocení koalice samozřejmě také nepřidalo.

Co hůř, podle našeho názoru, se rada MČ Praha 8 vlastně ani moc nesnaží předstírat, že "vládne" ve prospěch občanů. Komise a výbory jsou nadále uzavřené a občané stále nejsou zapojování do rozhodování o budoucnosti Prahy 8. Zato se s nimi radní rádi potkají a vyfotí třeba u pěti vánočních stromů nebo při jiných mediálně zajímavých příležitostech. [O placených reportážích za stovky tisíc korun na Praha TV]({% link _posts/2020-09-24-praha8-utraci-penize-u-prahatv.md %}) ani nemluvě. Být vidět je totiž možná to hlavní, co někteří naši radní chtějí, a podle toho to také vypadá.

