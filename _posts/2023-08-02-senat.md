---
title: "Lukáš Wagenknecht otevřel v Senátu otázku vymáhání přetížení kamionů a vyzval vládu, ať vymyslí definici on-line médií"
author: Piráti Praha 8
image:  posts/wagenknecht-sipova.jpg
tags:   [Doprava, Senát, Transparentnost)]
---

Náš pirátský senátor Lukáš Wagenknecht dnes v Senátu mluvil o tom, že v České republice nejsou desítky let dostatečně legislativně upraveny a vymáhány přetížení jízdních souprav kamionové dopravy. Dopadem je pak neutěšený stav pozemních komunikací, a to nejen tady u nás na osmičce. Tím tak dochází k nehospodárnému a neefektivnímu vynakládání veřejných prostředků v řádů miliard korun na jejich opravu.

>"V rámci dnešního projednávání zákona o provozu na pozemních komunikacích jsem předložil pozměňovací návrhy, které by přetížení kamionů a zničené silnice a dálnice řešily. Bohužel nebyly na plénu Senát Parlamentu ČR přijaty. Stejně tak nebylo přijato ani mé doprovodné usnesení, které by žádalo vládu a ministra dopravy o řešení této problematiky. Pouze senátoři ODS hlasoval proti mým návrhům i doprovodnému usnesení, jejich senátní obvody asi nemají problémy s poničením silnic a dálnic od přetížených kamionů. Kolegům a kolegyním z ostatních klubů děkuji za podporu," píše na svém facebooku senátor Lukáš Wagenknecht.

Senát se kromě jiného zabýval i přísnější novelou zákona o střetu zájmů, která zakáže vrcholným politikům vlastnit noviny, televiní stanice a rozhlasové kanály. Zároveň vyzval vládu, ať připraví zákon o on-line médiích. 

>"Senát žádá vládu, aby se zabývala otázkou definice online médií, která doposud není dostatečně upravena v právním řádu ČR, a předložila návrh zákona, který by tuto problematiku podrobněji definoval,“ stojí v usnesení, které jménem Stálé komise pro dohled nad veřejnými prostředky přečetl Lukáš Wagenknecht.

Vláda se má podle usnesení zabývat i otázkou vlivu veřejných funkcionářů na internetová média a předložit zákon, který to bude řešit. 