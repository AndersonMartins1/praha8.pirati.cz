---
title: "Ulice je třeba ochlazovat, pomáhají stromy. Vysázíme je!"
authorId: martin.sterba
image: posts/srovnani-ulice-stromy.jpg
tags: [Životní prostředí]
---

**Léto nám ukazuje svoji sílu a asfalt se lepí na podrážky, nastoupila vlna veder a cítíme, že města potřebují víc zazelenit.**

Jsme přehřátí! Je to důsledek husté zástavby, pevných povrchů a nedostatku zeleně. Úmorná vedra pak mají nepříznivý vliv na zdraví a pohodlí obyvatel - hlavně malých dětí a seniorů, ale koneckonců nás všech.

Přitom velmi účinným způsobem, jak významně snížit teplotu v ulicích, jsou stromy. Dostatečné množství stromů dokáže dělat zázraky – ochladit městský prostor, osvěžit vzduch nebo pohltit prach a CO2. Stromy také celkově dotváří prostředí přirozenější pro život, a i proto jsme v Praze vysadili za poslední čtyři roky víc než půl milionu stromů. 

**Srovnejte sami.** Na fotkách v obrázku jsou dvě osmičkové ulice nedaleko od sebe - jedna se stromy a druhá bez nich. Zatímco v Zenklovce se skoro roztékáme za pochodu a na povrchu silnice tady lze na přímém slunci naměřit přes 50°C, tak v Křižíkově ulici v Karlíně je teplota poloviční. Jedná se o obrovský rozdíl, který pocítíme všichni.

## Co s tím uděláme?
>Betonové ulici jsou pro nás no-go. Zeleň do města prostě patří. Praha potřebuje ochlazovat, a víme, že výsadba stromů tomu jednoznačně pomáhá. 

>Kromě zvýšené výsadby nových stromů, nového parku na Rohanském ostrově se budeme snažit o udržitelnost a vznik komunitních zahrádek. Stejně tak budeme podporovat i zahrádkářské kolonie, které jsou součástí životů lidí u nás na osmičce.

Máme odvahu řídit Prahu 8 správně!