---
title: TOP09 a STAN se stále nevyjádřila k naší nabídce, jednání stagnují
author: Piráti Praha 8
date: 2018-10-25
image: posts/pirati-random1.png
tags: [Osmička žije, TOP09, STAN, Volby 2018]
---

**Vyjednávací týmy Pirátů a 8žije už od voleb usilují na Praze 8 o koalici s TOP 09 a STAN. Ani přes velkou snahu a vstřícnost Pirátů a 8žije se TOP 09 a STAN nevyjádřila k [žádným předloženým návrhům](https://praha8.pirati.cz/aktuality/spolecne-prohlaseni-s-8zije-topstan-jsme-nabidli-tri-kresla-v-rade.html), a vyjednávání proto stagnují. S vědomím odpovědnosti za udělené mandáty a s vědomím povinnosti ustavit funkční radu MČ Praha 8, proto Piráti a 8žije zahájili jednání o jiných alternativách.**

Nabídli jsme TOP 09 a STAN spolupráci v rámci koalice včetně 3 křesel v radě a jednoho uvolněného zastupitele, ale do dnešního dne jsme nedostali jasnou odpověď. Dle jejich veřejné zprávy se nejprve potřebují sejít s volebním sdružením Osmička sobě. Toto setkání je plánované na dnešek 25. 10. v 19 hod.

Dle komentáře pana Tatranského na naší facebookové stránce je na vyjednávaní času dost. Ustavující zastupitelstvo je svoláno na 14. 11. 2018, tj. za tři týdny. Piráti s tímto výrokem nesouhlasí. Pokud máme sestavit a podepsat kvalitní programové prohlášení, zabere to nějaký čas. Uvažuje-li vedení TOP09 a STAN zodpovědně, mají na své rozhodnutí výrazně méně času.
