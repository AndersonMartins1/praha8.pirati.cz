---
title: "Od začátku ledna s sebou nemusíte v autě vozit řidičák ani techničák"
author: Ondřej Profant
image: posts/auta-ilustracni.jpg
tags: [Digitalizace]
---

**Štve vás plastové kartičky? Mě tedy jo. A tak mám velkou radost, že po mnoha letech konečně začal platit novela zákona, kterou jsem kdysi ve sněmovně prosadil. Přestože následně prošla ještě změnami, hlavní myšlenka je pořád stejná - od 1. ledna letošního roku už řidiči nemusí vozit techničák ani řidičák.**

Proč? Protože to zkrátka není potřeba. Úplně stačí libovolná identifikace, policie si vás v databázi během pár chvil najde podle sdělených údajů, například když se představíte a v případě shody jmen uvedete datum narození. U auta zase vidí registrační značku, což jako údaj bohatě stačí. Možná vás napadá, jestli toho nepůjde zneužít. To je ale poměrně zbytečná obava. Falšování záznamů v policejní databázi je daleko složitější než falšování plastových kartiček.

Na závěr je ale třeba připomenout, že plastové řidičáky NERUŠÍME! Vydávat se budou stále stejně a pořád musíte mít platný doklad alespoň doma v šuplíku. Jedná se navíc pouze o český zákon. Na cesty do zahraničí si tak řidičák rozhodně vemte.