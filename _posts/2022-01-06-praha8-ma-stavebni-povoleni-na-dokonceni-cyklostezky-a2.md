---
title: Praha 8 má stavební povolení na dokončení cyklostezky A2
authorId: martin.sterba
date: 2022-01-06
image: posts/cyklostezka-rohan.jpg
tags: [Cyklodoprava, Karlín, Sport]
---

**Na nedávno dokončený [rekonstruovaný úsek od Libeňského mostu do úrovně Šaldovy ulice](https://praha8.pirati.cz/aktuality/cyklostezka-na-rohanskem-ostrove-dostane-novy-povrch.html) naváže druhá etapa. Ta povede od Šaldovy ulice až k Negrelliho viaduktu.** Městská část Praha 8 totiž nedávno získala stavební povolení dostavbu.

>"Jedná se o dobrou zprávu. Dojde k výměně nevhodného povrchu za asfaltový, cesta se také rozšíří až na čtyři metry, aby měli prostor jak cyklisté, tak i bruslaři nebo chodci. Dojde k instalaci také veřejného osvětlení a mobiliáře v pohodě laviček, odpadkových košů nebo informačních tabulí," vysvětluje předseda místního sdružení Praha [Martin Štěrba](https://praha8.pirati.cz/lide/martin-sterba.html).

Oblast Rohanského ostrova v posledních letech prochází velkou proměnou, kdy se zde setkávají zájmy soukromého investora v podobě [realizace projektu Rohan City](https://praha8.pirati.cz/aktuality/na-pomezi-karlina-a-libne-zacala-vystavba-rohan-city.html), dále na jaře očekáváme [zahájení výstavby Štavnické lávky](https://praha8.pirati.cz/aktuality/v-zime-zacne-stavba-stopadesatimetrove-lavky-mezi-karlinem-a-holesovicemi.html), která propojí Karlín s Holešovicemi, tak i budoucího parku s veřejnou zelení a projekt Karlínská náplavka.
