---
title: MČ Praha 8 utrácí statisíce za zbytečné reportáže v TV Praha
author: Martin Štěrba
image: posts/tvpraha-expresPrahy8.png
tags: [TV Praha]
---

Myslíte si, že soukromá stanice [PRAHA TV](https://prahatv.eu) natáčí všechny ty leckdy zbytečné reportáže protože sama chce? Není tomu tak – politici z městských částí si rádi za tuto službu platí, a to hlavně proto, aby zvyšovali své PR.

**MČ Praha 8 v tomto není výjimkou** – v letošním roce si zaplatila za svojí sebeprezentaci 135 000 Kč, v loňském roce dokonce 270 000 Kč. [Data vycházejí z veřejného registru smluv](https://smlouvy.gov.cz/vyhledavani?party_idnum=25830937). Za tyhle peníze dostává pořad, který se vysílá dvakrát denně od pondělí do neděle. Nutno podotknout, že jeden z časů je velmi "lukrativní" - pořad se totiž vysílá ve 4:23 ráno.

> **Na vysvětlenou:** *Městská část Praha 8 si u Praha TV objednává měsíčník [Expres Prahy 8](https://prahatv.eu/porady/expres-prahy-8). Jedná se o moderovaný pořad sestávající se ze 4 reportáží a souhrnu zpráv, pozvánek na akce o stopáži 10 minut.*

Vládnoucí kalice ODS, TOP09+STAN a Patriotů pro Prahu s tichou podporou hnutí ANO neustále opakuje, že rozpočet je neustále napjatý a naše městská část nemá dostatek finančních prostředů. Proto tedy příliš nerozumím tomu, proč jsme za dva roky utratili téměř 400 tisíc korun za pár reportáží, které nám nepřinesly vůbec nic.
