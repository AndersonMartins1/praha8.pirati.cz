---
title: Starý bohnický hřbitov se dočká opravy, přejde pod správu Prahy 8
authorId: martin.sterba
image: posts/bohnice-hrbitov2.jpg
tags: [Bohnice, Magistrát, Veřejný prostor]
---

**Rada hlavního města Prahy na svém [dnešním jednání](https://www.praha.eu/public/12/b2/b9/3259641_1148133_Prg_13_Rada_2021.pdf) schválila usnesení, aby starý ústavní bohnický hřbitov přešel z majetku České republiky do majetku hlavního města s následným svěřením do správy MČ Praha 8.**

>"Hřbitov bude zachován jako veřejné pohřebiště bez obnovení pohřbívání. V plánu jsou stavební úpravy v podobě stabilizace obvodových zdí hřbitova i rozpadající se kaple, odstranění náletové zeleně a prořez stromů, a to tak aby zůstalo zachováno genia loci tohoto místa a hřbitov mohl být zpřístupněn veřejnosti," doplňuje předseda místního sdružení Pirátů [Martin Štěrba](https://praha8.pirati.cz/lide/martin-sterba.html). 

My jsme [tento návrh podporovali](https://forum.pirati.cz/viewtopic.php?f=945&t=56030), 12 ze 17 členů našeho místního sdružení se v anketní otázce vyjádřilo pro převod pod správu MČ Praha 8. Naše kolegy na Magistrátu jsme přesvědčili, aby převod schválili.

Celý proces převodu hřbitova pod správu MČ Praha 8 se datuje už do minulého volebního období. Současné zastupitelstvo naší městské části se tématem zabývalo v listopadu 2018, návrh byl schválen napříč politickým spektrem. Magistrát hlavního města Prahy, respektive Rada hlavního města Prahy, ale přesun v té době neschválil z důvodu chybějící koncepce pražských hřbitovů. Rada MČ Praha 8 na popud místostarosty pro územního rozvoj Jiřího Vítka poslala koncem ledna na Magisrát novou žádost.
