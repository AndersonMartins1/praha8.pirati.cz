---
title: "Tohle je arogance, koaliční zastupitelé nedorazili na poslední jednání zastupitelstva"
author: Piráti Praha 8
image: posts/zastupitelstvo-zari2022.jpg
tags: [Zastupitelstvo, Volby 2022]
---

**Na jednání zastupitelstva Prahy 8 se omluvilo 25 lidí, většinou z koaličních řad. Z ODS byl přítomen pouze starosta Gros (tj. jeden z devíti), z TOP09 a STAN pouze radní Slabihoudek (tj. jeden ze šesti), z ANO pouze pan Nepil (tj. jeden z osmi), z Patriotů nedorazil nikdo. Po pár minutách bylo proto jednání zastupitelstva ukončeno z důvodu neusnášeníschopnosti. Je to vizitka, jak členové koalice pracují pro lidi. Vyhodit peníze za zbytečnou práci úředníků, to by koalici šlo.**

>"Tohle je fakt vrchol arogance ze strany koalice v čele s ODS. Dva dny před volbami," říká náš kandidát na starostu [Martin Štěrba](http://praha8.pirati.cz/lide/martin-sterba.html).

>"Arogance hlavně vůči voličům. Praha 8 nemá podle současné rady evidentně co řešit. ODS, TOP/STAN, ANO a Patrioti. Předpokládám, že jejich voličům je to bohužel jedno," říká předseda současného zastupitelského klubu Pirátů [Michal Novák](http://praha8.pirati.cz/lide/michal-novak.html).

>"Arogance je hodně slabé slovo. Tohle je od ODS a spol. zdvižený prostředníček směrem ke všem ostatním zastupitelům a hlavně občanům Prahy 8," říká pirátská kandidátka do zastupitelstva [Karolína Gattermayerová](http://praha8.pirati.cz/lide/karolina-gattermayerova.html).

>"Přemýšlím, kdo ze starostů na konci svého období udělal větší překvapení. Jestli ten současný, který svolal zastupitelstvo, které se nakonec nekoná. Nebo ten minulý, který si nechal schvalovat smlouvy s developery těsně před volbami... Oboje špatně, přitom stačilo napsat – hele nejezděte, stejně vás nebude dostatek. Praha 8 nemá co řešit", říká pirátský zastupitel [Jan Kolátor]((http://praha8.pirati.cz/lide/jan-kolator.html).

Děkujeme, že budete volit ty, kteří se za vás perou na zastupitelstvech. Piráti jsou jediná strana bez korupce a jsou jediná strana, která má odvahu řídit Prahu 8 správně.

### [Všechny naše plány pro Prahu 8 si můžete přečíst tady.](https://praha8.pirati.cz/volby/2022-komunalni.html?pohled=program)
