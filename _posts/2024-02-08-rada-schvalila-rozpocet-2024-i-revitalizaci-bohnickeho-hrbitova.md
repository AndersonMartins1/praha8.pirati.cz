---
title: "Rada schválila rozpočet pro rok 2024 i revitalizaci bohnického hřbitova" 
author: Martin Štěrba
image: posts/finance3.png
tags: [Rada MČ Praha 8, Finance, Zastupitelstvo, Bohnický ústavní hřbitov]
---

**V úterý se konalo čtyřicáté druhé jednání rady naší městské části. Na programu toho byla spousta a to i kvůli tomu, že za necelých čtrnáct dní nás čeká jednání zastupitelstva. Tak si pojďme projít to, co pětikoalice v čele s ODS a ANO projednala.**

Rada schválila rozpočet Prahy 8 pro rok 2024. Návrh Rozpočtu městské části Praha 8 na rok 2024 je koalicí předkládán s objemem celkových příjmů ve výši 1,157 miliardy korun a je koncipován jako schodkový, tedy že výdaje jsou vyšší než příjmy. Detailně vám o něm napíšu po jednání zastupitelstva, koalice bude jistě odpovídat na všechny položené dotazy.

Byla schválena studie Revitalizace Bohnického ústavního hřbitova. Kdo z vás jste někdy na hřbitově byl, tak jistě potvrdíte, že to místo má úžasné genius loci a podle vizualizací od OHA Architects to vypadá na povedenou práci. Teď ještě, aby se to realizovalo.

<iframe src="https://www.facebook.com/plugins/post.php?href=https%3A%2F%2Fwww.facebook.com%2Fbohnickyhrbitov%2Fposts%2Fpfbid02wPHpQdjpPH9r7jEXyhopH5rgEbCaogA8VdfeTHsqMPLa2QD1GDbCkVJpZZZtAoddl&show_text=true&width=500" width="500" height="838" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe>

I v letošním roce budou vyhlášené dotační řízení na poskytnutí dotací v oblasti kultury (vyčleněn bude stejně jako loni 1 milion korun), na volnočasové nesportovní aktivity dětí a mládeže (vyčleněn bude stejně jako loni 1 milion korun) a na dlouhodobě organizovanou sportovní výchovu mládeže (rozděleno bude 11 280 000 Kč, oproti loňsku je částka o téměř 3 miliony nižší). Všechny tři dotační tituly budou projednány i na zastupitelstvu. 

Byl schválen návrh podání podnětu městské části na změnu územního plánu a to konkrétně návrh změny hranice oblasti 1 zahrnující oblast zákazu výškových staveb ve zkráceném postupu. Důvodem změny je uvedení územního plánu do souladu se skutečným stavem v Karlíně, Libni a Žižkově. Stejně tak byl schválen návrh podání podnětu Prahy 8 na změnu územního plánu sídelního útvaru Střížkovská ve zkráceném postupu a to v ohledu na připravovanou podkladovou urbanistickou studií. Obojí bude taktéž projednáno na zastupitelstvu. 

Obvodní soud pro Prahu 1 vydal koncem ledna rozsudek, ve kterém rozhodl, že Praha a Praha 8 musí zaplatit Vinci Construction CS (právní nástupce společnosti Eurovia) uhradit dohromady 12 137 400 s úrokem 2,6 milion korun. Praha 8 společně s hlavním městem Prahou musí zaplatit náklady řízení ve výši, 2,3 milionu korun. Je zajímavé, že rozsudek byl doručen k rukám Radmily Kleslové, zastupitelce hl. města Prahy za ANO.

Rada schválila vyhlášení konkurzního řízení na ředitele/ředitelku ZŠ Bohumila Hrabala. Školská rada souhlasila s vyhlášením a to protože současné ředitelce vypršel šestiletý mandát. Pro vyhlášení řízení byly dvě členky školské rady – pro byla zástupkyně zřizovatele Anna Issová i zástupkyně rodičů a žáků a zároveň zastupitelka za 8Žije/Praha sobě Barbora Musilová. Zástupce učitelského sboru Dominika Peterová byla proti s tím, že k výměně ředitelky není v současné době důvod. 🧑‍🎓

**Ještě telegraficky:**
- Byla aktualizovaná tarifní mapa s ohledem na inflaci - jedná se o doporučené finanční plnění do fondu rozvoje P8. 
- Na Ládví se vrátí Žabák, byla schválena studie zprovoznění vodního prvku “žabáka”. 
- Praha 8 doplnila odvolání proti dodatečnému povolení stavby Stejskalova.
- Byl schválen návrh podání žádosti o poskytnutí dotace pro MŠ Bojasova (rekonstrukce zpevněných ploch a chodníků), ZŠ Ústavní (výstavba venkovních sportovišť) a ZŠ Dolákova (výstavba herních ploch pro družinu). 
- ZŠ a MŠ Lyčkovo náměstí a ZŠ a MŠ Dolákova mohou čerpat od Nadace O2 nadační příspěvek.
- Rada souhlasila s prodejem pozemku pro bytový dům Na Kopečku, který připravuje společnost SOL Rezidence, s.r.o. Bude projednáno na zastupitelstvu.
- Rada schválila záměr nabytí nemovitého majetku na adrese Palmovka 6a a to na budování kapacit dětských skupin. Bude projednáno na zastupitelstvu.
- Osmička bude mít nového grafika - vítězem soutěže se stal Jan Bělovský.
- Byla uzavřena řad smluv na byty a nebytové prostory.