---
title: Magistrát rozesílá zpravodaj k očkování proti Covid-19
author: MHMP
image: posts/magistrat-zpravodajockovani.png
tags: [Pandemie Covid-19, Magistrát]
---

**Magistrát v těchto dnech rozesílá všem obyvatelům našeho města speciální zpravodaj s aktuálními informacemi k očkování proti onemocnění Covid-19.** Cílem je doručit skutečně všem Pražanům objektivní a ověřené informace o očkování

>Noviny na celkem osmi stránkách nabízejí množství textů a praktických informací týkajících se očkování v Praze. Obsahují například představení nového velkokapacitního očkovacího místa v Kongresovém centru Praha, které odbaví až 1 000 lidí denně nebo rozhovor s ředitelkou Státního ústavu pro kontrolu léčiv Irenou Storovou, která vysvětluje, proč jsou očkovací vakcíny bezpečné. Pražané ve zpravodaji dále najdou informace, jakým způsobem Praha pomáhá v koronakrizi občanům a podnikatelům. Zpravodaj vznikl za podpory všech koaličních i opozičních politických stran, proto obsahuje i krátké vyjádření k aktuální situaci jménem všech jejich zástupců.

Ve zpravodaji se také dočtete i to, proč byste se měli nechat naočkovat, o způsobu očkování nebo jaké se nejčastěji objevují mýty a hoaxy na toto téma a proč jsou nesmyslné. K dispozici je také přehled očkovacích a odběrných center včetně důležitých kontaktů i další praktické informace.

Zpravodaj je k dispozici na [http://bit.ly/ZpravodajKOckovani](http://bit.ly/ZpravodajKOckovani).
