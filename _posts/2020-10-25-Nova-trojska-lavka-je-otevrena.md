---
layout: post
category: blog
title: 'Nová Trojská lávka je otevřená'
date: 2020-10-25T5:51:00.000Z
author: Martin Štěrba
authorId: martin.sterba
image: posts/trojska-lavka-nova.png
tags: [Trója, Životní prostředí, Doprava]
---

**V pátek odpoledne byla oficiálně otevřena nová Trojská lávka**, která propojuje Císařský ostrov s Trójou. Stalo se to tak zhruba tři roky po zřícení předchozí stavby, samotná stavba trvala zhruba rok.

> **Zdeněk Hřib - primátor Prahy:** *"Splnili jsme sliby, které jsme Pražanům dali! Odškodnili jsme poškozené Pražany po pádu Trojské lávky a nyní otvíráme lávku novou! Ta bude modernější a bezpečnější. Díky šířce čtyři metry se na ní pohodlně vejdou chodci, cyklisti, bruslaři i maminky a tatínci s kočárkem. O víkendu se po lávce chystám projet na kole a osobně ji vyzkoušet. Už se na to moc těším!"*

Nová Trojská lávka je 4 metry široká a 256 metrů dlouhá s životností minimálně 100 let. Vzhledem k tomu, že se nachází v záplavové oblasti Císařského ostrova, bude možné její zábradlí při velké vodě sklopit, aby nebyla ve velkém proudu překážkou a zbytečně se tak nečeřila voda. V zábradlí je také zabudované teplé žluté světlo, aby nerušilo ptáky a hmyz.

Na nové lávce mohou společně fungovat pěší, cyklisté i lidé na kolečkových bruslích. V případě potřeby po ní přejedou také vozidla Integrovaného záchranného systému. 

Praha plánuje náročné rekonstrukce Barrandovského a Libeňského mostu bez výrazných dopravních omezení a plánují se stavby nových spojnic břehů Vltavy. Například lávka HolKa mezi Holešovicemi a Karlínem pro pěší a cyklisty a Dvorecký most mezi Barrandovským a Palackého mostem, který vylepší tramvajové, pěší a cyklistické spojení mezi Podolím a Smíchovem.
