---
title: Rohanský ostrov se opět stane ostrovem! Vznikne tu nový velký přírodní odpočinkový park
authorId: martin.sterba
image: posts/martinsterba-parkmaniny.jpg
tags: [Park Maniny, Rohanský ostrov, Životní prostředí]
---

**Rohanský ostrov se opět stane ostrovem! Vznikne tu nový přírodní odpočinkový park Maniny. Dnes tak rozhodla rada hlavního města Prahy.** 

56 hektarů na pomezí Karlína a Libně v oblasti zvané Maniny změnu potřebuje jako sůl. V současné době jsou tady náletové dřeviny a v leckterých částech také i nepořádek. Proto je skvělé, že se místo začne proměňovat. Odkopáním několika metrů zeminy tady vznikne také nový průtočný kanál – nové rameny Vltavy je dlouhodobě zanesené v územním plánu a je součástí protipovodňové ochrany našeho města.

> Rohanský ostrov byl kdysi vltavským ostrovem, dnes je tato část Karlína ostrovem jen podle názvu. Jméno Rohanský nese po jednom ze svých vlastníků – Josefu Rohanovi, měšťanu a tesaři, který byl jeho majitelem po roce 1850. Někdejší ostrov vznikl z povodňových nánosů. Největší rozsah ostrova byl od Těšnova až po dnešní Šaldovu ulici. Kolem roku 1900 byl na západním konci spojen s ostrovem Jerusalemským. Ve dvacátých letech 20. století byl při rozsáhlé regulaci vltavského koryta sloučen s Libeňským ostrovem. Oba tehdejší ostrovy byly zároveň spojeny s karlínským pobřežím a s územím Manin. Rameno řeky, na němž byl dříve provozován karlínský přístav, bylo zasypáno v padesátých letech 20. století. Rohanský ostrov nekvetl do krásy. Dlouhá léta byl v podstatě černou skládkou, periferií uprostřed města. V době výstavby metra sloužil jako úložiště materiálu z výkopů. V roce 1999 byly zahájeny rozsáhlé úklidové práce před plánovanou revitalizací oblasti.

{% include youtube.html id="zpB1A76CtU4" %}

O konkrétní podobě celého parku rozhodne mezinárodní architektonická soutěž, kterou vyhlásí Praha Institut plánování a rozvoje Prahy.

## Ke stažení
- [Řešené území Parku Maniny a Koncepce Rohanského a Libeňského ostrova](https://iprpraha.cz/assets/files/files/6583a0f871550acc6845fa20fa121ef7.pdf)
- [Park Maniny – projekt nového ramene řeky](https://iprpraha.cz/assets/files/files/ed27e44100dc2eabd11dc0264626cdb4.pdf)
