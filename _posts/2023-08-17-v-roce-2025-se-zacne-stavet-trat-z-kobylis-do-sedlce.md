---
title: "V roce 2025 se začne stavět tramvajová trať z Kobylis přes Dolní Chabry, Zdiby do Sedlce"
author: Martin Štěrba
image:  posts/tramvaje-zdiby.jpg
tags:   [Doprava, Tramvaj do Zdib]
---

**V září bude odevzdána na stavební úřad dokumentace k žádosti o územní rozhodnutí první tramvajové tratě, která zamíří do Středočeského kraje. V roce 2025 by podle plánu měla začít výstavba tratě od vozovny v Kobylisích a povede přes Chabry, Zdiby až do Sedlce, v budoucnu pak až do Odoleny vody.** 

Součástí stavby budou také nové přestupní terminály ve Zdibech a sousedním Sedlci, kde se budou tramvaje otáčet, a také nová P+R parkoviště, které pojmou až 1 200 aut.

Při cestě do centra Prahy od severu tak díky nové tramvaji už nebude nutné trpět v každodenních kolonách na příjezdu D8 do Prahy ani v Holešovičkách. Prostě a jednoduše zaparkujete vůz na P+R a za necelou půlhodinu jste tramvají nebo kombinací tramvaj + metro v centru metropole.