---
layout: post
category: blog
title: 'Zastupitelstvo bylo hlavně o rozpočtu'
date: 2020-05-22T15:51:00.000Z
author: Martin Štěrba
authorId: martin.sterba
image: posts/
tags: [volby, klub, koalice, koronavirus, zastupitelstvo, rozpočet]
---

Zastupitelstvo MČ Praha 8 v současné době probírá rozpočet na rok 2020 a střednědobý plán do roku 2025. "Do budoucna bychom si představovali, aby každý radní tady na jednání zastupitelstva vystoupil, a představil svoje plány, co chce v daném roce dělat, a za co chce finanční prostředky vynakládat. A to zvláště dnes - tedy v květnu - už by to radní mohli vědět. Třeba se toho jednou dočkáme," řekl směrem ke koalici předseda našeho zastupitelského klubu Michal Novak.


**Michal Novák, předseda zastupitelského klubu**
Dnešní schůze je především o rozpočtu, tedy o jeho veřejném projednání. Je to šance pro občany, jak se seznámit s tím, jak míní rada Prahy 8 letos hospodařit a proč právě tak. Jedná se o nejdůležitější dokument předkládaný každý rok zastupitelstvu. Rada se ale (opět) ani nepokusila představit v detailu své záměry po jednotlivých gescích, natož na úroveň jednotlivých projektů. Přitom v květnu bychom očekávali, že již budou mít poměrně dobrou představu. ;-) ... Proto se musíme z opozice detailně ptát a informace z koaličních radní "tahat" často po jednotlivých položkách.

Praha 8 čelí vícero výzvám ve svém hospodaření. Kromě korona-krize, která se netýká jen nás, máme zde i 2 témata specificky osmičková: 300 milionů z dotace na Novou Palmovku, které "dlužíme" magistrátu a špatný výchozí stav zděděný po minulé radě. Proto se ptám, jestli má rada P8 nějaký krizový nebo alespoň variantní plán pro případ možného negativního vývoje finanční situace MČ Praha 8.

V dalším dotazu mi šlo v obecné rovině o to, že se má šetřit spíše na běžných výdajích než na kapitálových. Tím se řeší současná krize, ale nevytváří se nová do budoucna.
