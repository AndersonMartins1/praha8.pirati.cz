---
title: Rychlost rekonstrukcí není možné svádět pouze na magistrát
authorId: martin.sterba
image: posts/zenklova-oprava.png
tags: [Časopis Osmička, Doprava, Magistrát]
---

*“Musíme to opravit, omlouváme se za komplikace.”* Tohle je spojení, které nerad čte při cestování autem či MHD nikdo z nás. Ale leckdy to bohužel jinak nejde.

Mluví-li někdo o “taktovce magistrátních organizací”, je dobré říci, že jde hlavně o Technickou správu komunikací - tedy TSK. A každá městská část má v této organizaci svého přidělence - Praha 8 máme společného s Prahou 9, Letňany a dalšími oblastmi na severovýchodě Prahy. Pokud touto cestou s TSK vedení naší městské části neumí komunikovat, tedy vznášet legitimní dotazy na stav a plán oprav v naší městské části a také po něm požadovat informace o zpoždění, je to prostě chyba. Není pak možné házet chybu na jiné. I když to bývá nejjednodušší.

Praha 8 dopravní investice potřebuje, o tom není třeba diskutovat. Poslední velká investice byla dokončena v roce 2018, kdy se opravoval Zenklova ulice. Prosecká ulice se opravuje v současné době - a je pravdou, že dopravní situace v horní části Libně momentálně není dobrá – tramvaje stojí, a objízdné trasy příliš nefungují. Ale co dál? Proč městská část neurguje rekonstrukce?

Ano, vždycky to jde naplánovat jinak, a po bitvě je každý generál. Nicméně bych vedení městské části poradil, aby se naučili s magistrátem i magistrátními organizacemi komunikovat i sami. Občas stačí zvednout telefon. Nebo napsat email. V každém případě ale k tématu dopravních staveb a rekonstrukcí přistupovat aktivně.

