---
title: "Martin Štěrba: Máme odvahu řídit Prahu 8 správně!"
authorId: martin.sterba
image: posts/volby2022-kandidatka.jpg
tags: [Časopis Osmička, Volby 2022]
---

**Praha 8 je místo, kde žijeme, kde chodí do školy naše děti, kde trávíme svůj volný čas. Osmičku známe dobře – s jejími výhodami i problémy. Díky tomu vidíme, co všechno napáchaly předchozí osmičkové vlády, které v posledních letech na radnici pracovaly bez jakékoliv vize. My se nebojíme jít za konkrétními cíli.**

- Praha má málo obecních bytů a nemůže tak reagovat na kritický nedostatek dostupného bydlení. Budeme spolupracovat na výstavbě nových bytů v oblasti Nové Palmovky pro Pražany.
- Doprava musí fungovat pro všechny - budeme pracovat na zlepšení podmínek pro chodce, cyklisty a automobilisty, chceme i nadále rozvíjet sdílenou a nesdílenou mobilitu. Je třeba také řešit parkování v místech, kde nejsou zavedeny modré zóny.
- Uvědomujeme si zásadní roli Prahy v adaptaci na klimatickou změnu - budeme bojovat proti přehřívání města a znečišťování ovzduší. Chceme mít osmičku čistou - místa pro kontejnery nemají být odpudivá.
- Každý se může dostat do situace, kdy potřebuje pomoc - zajistíme, aby všichni měli jistotu, že se mají kam obrátit a že se jim dostane podpory, jakou potřebují.
- Zasadíme se o to, abychom mohli uspokojit většinu svých potřeb v docházkové vzdálenosti – občanskou vybavenost jako je škola, školka, zdravotnické zařízení, obchody, služby, volnočasové aktivity a dostatek zeleně bychom měli mít v okolí bydliště. Sídliště nemají být pouhé noclehárny.
- Úřad má být snadno dostupný – začleníme služby Prahy 8 do Portálu Pražana.

Nabízíme cestu, jak Prahu 8 zlepšit, ne důvody, proč to nejde.

### [Všechny naše plány pro Prahu 8 si můžete přečíst tady.](https://praha8.pirati.cz/volby/2022-komunalni.html?pohled=program)