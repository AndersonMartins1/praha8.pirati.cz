---
title: Společné prohlášení s 8Žije. TOP09 a STAN jsme nabídli 3 křesla v radě
author: Piráti Praha 8
date: 2018-10-17
image: posts/pirati-random1.png
tags: [Osmička žije, TOP09, STAN, Volby 2018]
---

**Ač není naším běžným přístupem komentovat běžící jednání, rozhodli jsme se vzhledem k množícím se dotazům našich voličů vydat následující prohlášení k nepřehledné povolební situaci v naší městské části.**

Piráti a Osmička žije za poslední dva týdny aktivně vyjednávali se všemi stranami zvolenými do zastupitelstva Městské části Praha 8 a diskutovali jejich nabídky a postoje k fungování Radnice. 

Po dohodě s vyjednávacím partnerem Osmička žije jsme předložili nabídku klubu TOP09 + STAN na vytvoření koalice. TOP09 + STAN by při vstupu do této koalice získali 3 křesla v Radě a jednoho uvolněného zastupitele. TOP09 + STAN přislíbili, že se k této nabídce vyjádří do pondělí 22. 10. odpoledne.

Věříme, že naši nabídku přijmou a že již brzy budeme moci společně začít pracovat na tom, aby se Radnice otevřela občanům v koalici založené na poctivosti, otevřenosti, dobré praxi ve veřejné správě ve snaze zlepšovat život obyvatel Prahy 8. Bez spolehlivých partnerů transparentní a šetrné hospodaření s finančními prostředky neohlídáme.
