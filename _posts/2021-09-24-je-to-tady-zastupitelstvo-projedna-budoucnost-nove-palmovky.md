---
title: Je to tady! Zastupitelstvo projedná budoucnost Nové Palmovky
author: Piráti Praha 8
image: posts/zastupitelstvo_zari2021_novapalmovka.png
tags: [Nová Palmovka, Magistrát, Zastupitelstvo, Územní rozvoj]
---

**Příští týden ve středu, tj. 29. září 2021, se uskuteční mimořádné jednání zastupitelstva městské části Praha 8.** Na programu je zatím pouze jediný bod a to:

>[návrh majetkového převodu Městské části Praha 8 - odejmutí správy svěřeného nemovitého majetku ve vlastnictví obce, tj. Hlavního města Prahy](https://www.praha8.cz/Podkladove-materialy-zastupitelstva-29-09-2021.html)

Zastupitelé budou hlasovat o převodu pozemků zejména v oblasti pentagonu mezi Rustonkou a Palmovkou, a to včetně pozemků, na kterých stojí torzo nedokončené budovy Nová Palmovka. Pozemky se budou převádět do majetku Hlavního města Prahy.

Cílem je zajistit urbanistický rozvoj celého území a zároveň vyřešit jeden z nejpalčivějších problémů naší městské části. Celému procesu předcházela dlouhá jednání mezi městskou částí Praha 8 a magistrátem. 

Podtrženo sečteno. Když bude tento bod zastupitelstvem MČ Praha 8 schválen, začne se dávat situace okolo torza budovy opět do pohybu.
