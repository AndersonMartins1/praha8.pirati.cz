---
title: "Do roku 2033 vyroste na Palmovce 2 200 nových bytů a nový park"
authorId: martin.sterba
image: posts/palmovka-model1.jpg
tags: [Bydlení, Palmovka, Nová Palmovka, Územní rozvoj]
---

**Osmihektarový brownfield na Palmovce, největší rozvojové území s širším centru metropole, které majetkově ovládá hlavní město Praha, čeká velká proměna. Pro představu – jedná se o území ohraničené ulicemi Voctářova, U Rustonky, Sokolovská, Zenklova až k Libeňskému mostu.**

Celá oblast má obří potenciál stát se skutečným centrem naší městské části, během příštích 10 letech tady totiž vyroste kompletně nová čtvrť s ambicí stát se "Andělem" pravého břehu Vltavy.

Připravuje se výstavba 2.200 městských bytů, administrativy, kulturního centra, obchodů, kaváren či barů. Nedokončené torzo radnice se pak promění v nové sídlo EUSPA - EU Agency for the Space Programme. Počítá se také se základní školou, školkou a knihovnou. Velká pozornost bude věnována kvalitnímu veřejnému prostoru. Těšit se můžeme na nový centrální park s promenádou, několik menších náměstí a řadu vnitrobloků, které budou díky zeleni, lavičkám a vodním prvkům příjemným místem pro pobyt dětí i dospělých.

![Model Palmovky](/assets/img/posts/palmovka-model2.jpg)

Pražská developerská společnost spolupracovala na urbanistickém a architektonickém řešení Palmovky se studenty architektury České vysoké učení technické v Praze. Celkem 45 studentů tří ateliérů Kohout-Tichý, Juha-Tuček a Stempel-Beneš půl roku vytvářeli fyzický model Palmovky o velikosti 2 x 3 m, který zahrnuje 60 různých budov ve 12 blocích. Ten si teď můžete na Palmovce prohlédnout i na živo.

**Proměna Palmovky by měla být hotová do roku 2033.** Věřím, že v příštím volebním období společně začneme měnit Prahu 8 z devadesátek na 21. století.
