---
title: Vedení Prahy 8 opět nechtělo jednat o jednacích řádech komisí a výborů
author: Martin Staněk
image: posts/hlasovani-jednacirady-062020.jpg
tags: [Transparentnost, Zastupitelstvo]
---

**Vedení naší městské části (konkrétně ODS, TOP09-STAN a Patrioti v tiché koalici s ANO) nechce veřejnost na jednáních výborů zastupitelstva a komisí rady.** Tedy nechce veřejnost tam, kde veřejností volení a placení zastupitelé diskutují praktické záležitosti MČ Praha 8.

Na dnešním jednání zastupitelstva náš zastupitel [Martin Staněk](https://praha8.pirati.cz/lide/martin-stanek.html) už podruhé navrhl změnu pravidel jednání výborů tak, aby se jich veřejnost mohla účastnit. Podruhé návrh koalice nepodpořila. Také navrhl obdobnou změnu pravidel pro komise, ale ani tu koalice nepodpořila.

Je nám líto, že tak stále není umožněno občanům se účastnit těchto jednání o věcech veřejných. My se snažíme, aby se občané mohli co možná nejjednodušeji zapojit do samosprávy. Otevření výborů a komisí veřejnosti je jedním z konkrétních kroků, který by tomu pomohl a který proto v souladu s naším programem prosazujeme. A budeme prosazovat dál
