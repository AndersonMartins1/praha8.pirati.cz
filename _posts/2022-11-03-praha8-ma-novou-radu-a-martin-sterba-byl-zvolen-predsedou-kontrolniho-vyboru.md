---
title: "Praha 8 má novou radu a Martin Štěrba byl jednomyslně zvolen předsedou kontrolního výboru"
authorId: martin.sterba
image: posts/hlasovani-sterba-kv.jpg
tags: [Invalidovna]
---

**Ustanovující zastupitelstvo naší městské části bylo kromě složení slibů zastupitelů hlavně o zvolení starosty, ustanovení rady a výborů. A jak to celé dopadlo?**

**Zastupitelstvo zvolilo novou radu ve složení** 
- starosta Ondřej Gros (ODS) - životní prostředí, hospodářská politika
- místostarosta - neuvolněný: Radomír Nepil (ANO) - územní rozvoj, majetek, výstavba ZŠ na Rohanu
- místostarosta - neuvolněný: Matěj Fichtner (ANO) - školství, dotace
- místostarosta - neuvolněný: Martin Cibulka (ODS) - finance, běžný chod úřadu
- místostarostka: Vladimíra Ludková (ODS) - sociální oblast a zdravotnictví
- místostarosta: Tomáš Hřebík (STAN) - strategický rozvoj, architekt MČ, městské firmy 
- místostarosta: Jiří Vítek (Patrioti) - krizové řízení, bezpečnost
- radní: Tomáš Slabihoudek (TOP 09) – doprava
- radní: Jana Solomonová (ANO) – kultura, sport, volný čas, památková péče 

Dost jsme se divili tomu, že nová rada bude mít šest místostarostů, i když bylo dříve běžné mít pouze tři nebo čtyři podle počtu koaličních stran. Odpovědí bylo, že to je domluvou koalice, ale možná za tím bude i to, že neuvolněný místostarosta zkrátka bere více než neuvolněný radní. 

Nové rady jsme se ptali na nejrůznější otázky, třeba na to, jakým způsobem budou spolupracovat s opozicí, magisrátem, jaký považují největší úkol tohoto volebního období, jak to vidí s dokončením Cityvizoru, budoucností Palmovky, osmičkovým školstvím, jak se opraví a upraví Zenklova ulice až po to, jestli Praha 8 například připraví veřejná griloviště či co bude s neustále přecpaným odpadkovým košem na Florenci. Na řadu otázek jsme dostali uspokojivé odpovědi, na některé méně. 

Kromě rady jsme také zvolili také členy finančního a kontrolního výboru. Jakub Jiran byl zvolen členem finančního výboru a Martin Štěrba byl zastupitelstvem jednomyslně zvolen předsedou kontrolního výboru.

{% twitter https://twitter.com/sterbamartin/status/1587929174542413824 %}

Bude to jistě zajímavé čtyřleté volební období, těšíme se na práci pro osmičku. Budeme konstruktivní opozicí. 🙂
