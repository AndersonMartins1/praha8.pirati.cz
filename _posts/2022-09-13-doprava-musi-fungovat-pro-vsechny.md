---
title: "Doprava musí fungovat pro všechny"
author: Piráti Praha 8
image: posts/tramvaje-palmovka2.jpg
tags: [Doprava, Volby 2022]
---

**Bez dopravy to prostě nejde! To víme všichni. Chodci, cyklisté i automobilisté musí mít rozumné podmínky. Zásadní je na Praze 8 parkování, chceme proto podpořit výstavbu P+R parkovišť a jejich napojení na hromadnou dopravu. Mluvíme například o novém velkém parkovišti u Sedlce u dálnice D8 a jeho napojení na tramvaje směrem Zdiby a Kobylisy a pak dále do centra.**

Hromadná doprava je v každém městě naprosto klíčová. Jsme pro výstavbu tramvajových tratí do Bohnic, z Ďáblic do Čakovic a prodloužení tramvají z Kobylis přes Zdiby do Sedlce. Důležité je také dokončení vnějšího i vnitřního okruhu. Ve spolupráci s hlavním městem uděláme maximum pro to, aby byly tyto důležité stavby dokončeny. Nebude to hned, ale důležité je, aby se konečně začalo stavět. Budeme podporovat sdílenou dopravu - je třeba vytvořit místa pro parkování sdílených dopravních prostředků, aby nepřekážely chodcům a řidičům. A elektromobilita? Jsme jednoznačně pro a podpoříme výstavbu dalších dobíjecích stanic na osmičce. 

Moc děkujeme, že budete 23. a 24. září volit Piráty. Jsme jediná strana bez korupce a máme odvahu řídit Prahu 8 správně.

### [Všechny naše plány pro Prahu 8 si můžete přečíst tady.](https://praha8.pirati.cz/volby/2022-komunalni.html?pohled=program)
