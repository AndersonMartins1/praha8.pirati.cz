---
title: Rada MČ Praha 8 jmenovala zástupce zřizovatele ve školských radách
authorId: pavel.franc
image: posts/kola/skolske-zahrady-2.jpg
tags: [Školství]
---
Školské rady jsou nejdůležitější komunikační platformou mezi žáky / rodiči, učiteli / ředitelem a zřizovatelem dané školy. Kvalitní škola se pozná i podle toho, že má aktivní školskou radu mezi jejíž činnosti (dané [školským zákonem](https://www.zakonyprolidi.cz/cs/2004-561)) např. patří:

- **Dohled nad vzděláváním:** vyjadřuje se ke školnímu vzdělávacímu programu, schvaluje školní řád a pravidla pro hodnocení výsledků vzdělávání žáků
- **Dohled nad hospodařením:** schvaluje výroční zprávu o činnosti školy, podílí se na zpracování koncepčních záměrů rozvoje školy, projednává návrh rozpočtu a vyjadřuje se k hospodaření
- **Komunikace:** projednává inspekční zprávy České školní inspekce, podněty a oznámení řediteli školy, zřizovateli, ...

Pozice ve školských radách jsou neplacené a odměnou jejich členů (zákonných zástupců nezletilých žáků, pedagogických pracovníků školy a zřizovatele) je možnost podílet se na vzdělávací politice dané školy.

A jelikož skončilo funkční období zástupců zřizovatele, jmenovala na své 90. schůzi (26.5.2021) [RMČ Praha 8](https://www.praha8.cz/Rada-mestske-casti-Praha-8.html) na návrh [komise pro školství](https://www.praha8.cz/Komise-pro-skolstvi-2018-2022.html) nové členy školských rad:

| ZŠ Lyčkovo náměstí | [Ing. Tomáš Hřebík, Ph.D.](https://www.praha8.cz/appo/card/74/Hrebik-Tomas.html) |
| ZŠ Petra Strozziho | [Mgr. Martin Roubíček](https://www.praha8.cz/appo/card/74/Roubicek-Martin.html) |
| ZŠ Palmovka | [MgA. Petr Vilgus, Ph.D.](https://www.praha8.cz/appo/card/74/Vilgus-Petr.html) |
| ZŠ Bohumila Hrabala | [Bc. Michal Švarc](https://www.praha8.cz/appo/card/74/Svarc-Michal.html) |
| ZŠ U Školské zahrady | [Mgr. Pavel Franc](https://www.praha8.cz/appo/card/74/Franc-Pavel.html) |
| ZŠ Na Slovance | [Jan Štorek](https://www.praha8.cz/appo/card/74/Storek-Jan.html) |
| ZŠ Burešova | Adam Véle |
| ZŠ Žernosecká | [Tomáš Slabihoudek](https://www.praha8.cz/appo/card/74/Slabihoudek-Tomas.html) |
| ZŠ Hovorčovická | [Mgr. et Mgr. BcA Jana Solomonová](https://www.praha8.cz/appo/card/74/Solomonova-Jana.html) |
| ZŠ Na Šutce | [RNDr. Dana Blahunková](https://www.praha8.cz/appo/card/74/Blahunkova-Dana.html) |
| ZŠ Ústavní | [Mgr. Michal Janovský](https://www.praha8.cz/appo/card/74/Janovsky-Michal.html) |
| ZŠ Dolákova | Mgr. Dana Kvačková |
| ZŠ Mazurská | [Mgr. Kateřina Halfarová, LL.M.](https://www.praha8.cz/appo/card/74/Halfarova-Katerina.html) |
| ZŠ Glowackého | [Bc. Martin Jedlička](https://www.praha8.cz/appo/card/74/Jedlicka-Martin.html) |
| ZŠ Libčická | [Mgr. Tomáš Tatranský](https://www.praha8.cz/appo/card/74/Tatransky-Tomas.html) |

Piráty tak bude na [ZŠ U Školské Zahrady](http://www.uskolskezahrady.cz/) zastupovat [Pavel Franc]({% link _people/pavel-franc.md %}):

> "Jsem rád, že se budu moci zapojit do činnosti [ZŠ U Školské zahrady](https://www.uskolskezahrady.cz/) a poznat tak současnou školní realitu nejen ze strany rodiče, ale i jakožto zástupce zřizovatele. Na spolupráci s ostatními členy [školské rady](https://www.uskolskezahrady.cz/skolska-rada/) a paní ředitelkou Mgr. Věrou Staňkovou se už těším."

Je smutnou skutečností, že i tyto nepolitické “funkce”, byly přidělovány podle stranického klíče. Nejdříve byli současným radním pro školství Tomášem Tatranským osloveni zástupci koalice včetně spolupracujícího ANO, poté 8sobě … a teprve až v samém závěru byla nabídnuta možnost zastupovat MČ Praha 8 na jednotlivých školách i zástupcům Pirátů a 8žije.  Na druhou stranu je hezké, že se mezi našimi politickými oponenty tak rychle a snadno našlo spousty kolegyň a kolegů zastupitelů, kteří chtějí obětovat svůj volný čas pro zlepšení (a kontrolu) našeho osmičkového školství.

A stejně jako jsou potřeba zástupci zřizovatele na základních školách zřizovaných městskou částí, jsou potřeba i zástupci zřizovatele na středních (a uměleckých) školách zřizovaných Magistrátem hlavního města Prahy. A jelikož radním pro školství na MHMP je pirátský zástupce Vítek Šimral, probíhá výběr zástupců za zřizovatele tak nějak po pirátsku .... s webovou stránkou [skolskeradyvpraze.cz](https://www.skolskeradyvpraze.cz/) a možností kohokoliv se přihlásit.

Nechcete se zapojit i Vy?
