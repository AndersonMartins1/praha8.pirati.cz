---
title: Praha 8 jmenovala nové zástupce ve školských radách, do jedné z nich míří i náš Pavel Franc
author: Pavel Franc
image: posts/2021-04-15-nakoledoskoly/skolske-zahrady-2.jpg
tags: [Školství]
---
**Školské rady jsou nejdůležitější komunikační platformou mezi žáky, rodiči, učiteli, ředitelem a zřizovatelem dané školy.** Kvalitní škola se pozná i podle toho, že má aktivní školskou radu mezi jejíž činnosti (dané [školským zákonem](https://www.zakonyprolidi.cz/cs/2004-561)) např. patří:

- **Dohled nad vzděláváním:** vyjadřuje se ke školnímu vzdělávacímu programu, schvaluje školní řád a pravidla pro hodnocení výsledků vzdělávání žáků
- **Dohled nad hospodařením:** schvaluje výroční zprávu o činnosti školy, podílí se na zpracování koncepčních záměrů rozvoje školy, projednává návrh rozpočtu a vyjadřuje se k hospodaření
- **Komunikace:** projednává inspekční zprávy České školní inspekce, podněty a oznámení řediteli školy, zřizovateli, ...

Pozice ve školských radách jsou neplacené a odměnou jejich členů (zákonných zástupců nezletilých žáků, pedagogických pracovníků školy a zřizovatele) je možnost podílet se na vzdělávací politice dané školy.

A jelikož skončilo funkční období zástupců zřizovatele, [Rada městské části  Praha 8](https://www.praha8.cz/Rada-mestske-casti-Praha-8.html) jmenovala na své 90. schůzi dne 26. 5. 2021 a návrh [komise pro školství](https://www.praha8.cz/Komise-pro-skolstvi-2018-2022.html) nové členy školských rad. Jsou jimi:

| ZŠ Lyčkovo náměstí | [Ing. Tomáš Hřebík, Ph.D. (STAN)](https://www.praha8.cz/appo/card/74/Hrebik-Tomas.html) |
| ZŠ Petra Strozziho | [Mgr. Martin Roubíček (ODS)](https://www.praha8.cz/appo/card/74/Roubicek-Martin.html) |
| ZŠ Palmovka | [MgA. Petr Vilgus, Ph.D. (Zelení)](https://www.praha8.cz/appo/card/74/Vilgus-Petr.html) |
| ZŠ Bohumila Hrabala | [Bc. Michal Švarc (Patrioti pro Prahu 8)](https://www.praha8.cz/appo/card/74/Svarc-Michal.html) |
| ZŠ U Školské zahrady | [Mgr. Pavel Franc (Piráti)](https://www.praha8.cz/appo/card/74/Franc-Pavel.html) |
| ZŠ Na Slovance | [Jan Štorek (ANO)](https://www.praha8.cz/appo/card/74/Storek-Jan.html) |
| ZŠ Burešova | Adam Véle (TOP 09) |
| ZŠ Žernosecká | [Tomáš Slabihoudek (TOP 09)](https://www.praha8.cz/appo/card/74/Slabihoudek-Tomas.html) |
| ZŠ Hovorčovická | [Mgr. et Mgr. BcA Jana Solomonová (ANO)](https://www.praha8.cz/appo/card/74/Solomonova-Jana.html) |
| ZŠ Na Šutce | [RNDr. Dana Blahunková (8žije)](https://www.praha8.cz/appo/card/74/Blahunkova-Dana.html) |
| ZŠ Ústavní | [Mgr. Michal Janovský (Patrioti pro Prahu 8)](https://www.praha8.cz/appo/card/74/Janovsky-Michal.html) |
| ZŠ Dolákova | Mgr. Dana Kvačková (TOP 09) | 
| ZŠ Mazurská | [Mgr. Kateřina Halfarová, LL.M. (ANO)](https://www.praha8.cz/appo/card/74/Halfarova-Katerina.html) |
| ZŠ Glowackého | [Bc. Martin Jedlička (TOP 09)](https://www.praha8.cz/appo/card/74/Jedlicka-Martin.html) |
| ZŠ Libčická | [Mgr. Tomáš Tatranský (TOP 09)](https://www.praha8.cz/appo/card/74/Tatransky-Tomas.html) |

Piráty bude na [ZŠ U Školské Zahrady](http://www.uskolskezahrady.cz/) zastupovat zastupitel a člen komise pro školství [Pavel Franc]({% link _people/pavel-franc.md %}):

>"Jsem rád, že se budu moci zapojit do činnosti [ZŠ U Školské zahrady](https://www.uskolskezahrady.cz/) a poznat tak současnou školní realitu nejen ze strany rodiče, ale i jakožto zástupce zřizovatele. Na spolupráci s ostatními členy [školské rady](https://www.uskolskezahrady.cz/skolska-rada/) a paní ředitelkou Věrou Staňkovou se už těším," říká Pavel Franc.

**A teď ještě z jiného soudku.** Je smutnou skutečností, že i tyto nepolitické “funkce” byly přidělovány podle stranického klíče. Nejdříve byli současným místostarostou pro školství Tomášem Tatranským (TOP 09) osloveni zástupci koalice včetně spolupracujícího ANO, poté 8 sobě (Zelených a KDU-ČSL). Až teprve v samém závěru byla nabídnuta možnost zastupovat MČ Praha 8 na jednotlivých školách i zástupcům Pirátů a hnutí 8 žije. Na druhou stranu je hezké, že se mezi našimi politickými oponenty tak rychle a snadno našlo spousty kolegyň a kolegů zastupitelů, kteří chtějí obětovat svůj volný čas pro zlepšení (a kontrolu) našeho osmičkového školství.

**A stejně jako jsou potřeba zástupci zřizovatele na základních školách zřizovaných městskou částí, jsou potřeba i zástupci zřizovatele na středních (a uměleckých) školách zřizovaných Magistrátem hlavního města Prahy.** A jelikož pražským radním pro školství je pirátský zástupce Vít Šimral, probíhá výběr zástupců za zřizovatele transparentně skrze webovou stránku [skolskeradyvpraze.cz](https://www.skolskeradyvpraze.cz/), možnost přihlásit se má každý a to bez ohledu na politickou příslušnost. 

**Nechcete se zapojit i Vy?**
