---
title: "Osmička se v Evropě neztratí, zastupovat jí bude pirátský zastupitel Franc"
author: Piráti Praha 8
image:  posts/pavelfranc1.jpg
tags:   [Evropská unie, Piráti]
---

**Novým zástupcem městské části Praha 8 v projektu “Budujeme Evropu se zástupci místních samospráv” bude opoziční pirátský zastupitel [Pavel Franc](http://praha8.pirati.cz/lide/pavel-franc.html). Projekt vytváří evropskou síť politiků volených na místní úrovni, jejímž cílem je komunikovat s Evropskou unií prostřednictvím bezprecedentního spojenectví mezi Evropou a samosprávou na místní úrovni.** 

>“Budu se zapojovat do debat s ostatními zastupiteli obcí či regionů napříč Evropskou unií, a můžeme sdílet svoje názory na vedení samospráv,” říká zastupitel Pavel Franc (Piráti) s tím, že díky zapojení bude možné napříč vyvracet mýty, které o Evropské unii neustále mezi lidmi kolují. 

Zároveň bude možné se lépe orientovat i v tom, co Brusel v současné době připravuje - ať už to je třeba zneužívání dominantního postavení na trhu i digitálních gigantů jako je Facebook nebo Apple či akt o umělé inteligenci.  

Česká republika má v Evropském parlamentu 22 svých poslanců. Poslední volby se uskutečnily v roce 2019, ty další se uskuteční v roce 2024. 

>“Od minulých evropských voleb se stalo mnoho věcí. Provedení Brexitu, pandemie, předsednictví v Radě Evropské unie, válka na Ukrajině, energetická krize, ekonomická krize. To všechno mělo dopad na naši práci. Ale ať už se jednalo o obtížnou situaci, výzvu nebo příležitost, stojím si za tím, že jsme se s tím i v Evropském parlamentu dokázali poprat,” vysvětluje Marcel Kolaja (Piráti), poslanec a kvestor Evropského parlamentu.


*[Tento článek vyšel v časopisu Osmička.](https://www.mesicnikosmicka.cz/09-2023)*
