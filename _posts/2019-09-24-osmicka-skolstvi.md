---
layout: post
category: blog
title: 'Praha 8 rezignovala na změny ve školství!'
date: 2019-09-24T16:15:00.000Z
author: Pavel Franc
authorId: pavel.franc
image: posts/osmicka_skolstvi.jpg
tags: [volby, klub, koalice, Palmovka, kauza]
---


Vzdělaná společnost je základním předpokladem k tomu, aby nám bylo lépe. A zatímco Ministerstvo školství změny slibuje, vedení Prahy 8 na ně rovnou rezignovalo. Místo do vzdělávání posílá školské peníze spřáteleným stavebním firmám.

Vzdělanou a digitálně propojenou společnost nám pomohou zajistit učitelé, kteří spíše než hodnotícími dozorci budou motivujícími průvodci. Jejich získání a udržení v rámci škol by tak tak mělo být pro Prahu 8 prioritou, např. pomocí různých benefitů.

Nejde ale jen o učitele, kvalitní školu musí vést schopný manažer. A když už náhodou takového ředitele najdeme, zavalíme ho nesmyslnou agendou a nekonečným papírováním. I to je oblast, kde městská část může pomoci nastavením smysluplných procesů, jednotných formátů a celkovou digitalizací povinné agendy. Čas, který se ušetří administrativou ,může být věnován rozvoji vzdělávání.

Chceme-li, aby naše děti uspěly v globálním světě, nesmíme věřit, že se vše potřebné naučí z učebnic. Zatímco jinde mají plány výuky angličtiny pomocí rodilých mluvčích, výměnné pobyty a podporují pořádání cizojazyčných projektů, Praha 8 zrušila i to jediné, co tady pro výuku angličtiny bylo - jazykový pobyt v Anglii.

Narozdíl od minulosti budou dnešní žáci potřebovat znalosti, které mají šanci se naučit pouze od odborníků z praxe. A bohužel ne každá škola má takový rozpočet, aby si mohla najmout specialisty na IT, finanční gramotnost či prezentační dovednosti. Proč ale odborníky nezajistí našim dětem Praha 8?
