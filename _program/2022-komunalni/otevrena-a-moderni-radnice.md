---
title: Otevřená a moderní radnice
campaignCategoryUid: 2022-komunalni
campaignGroupUid: volby-2022
uid: otevrena-moderni-radnice
order: 1
garant: ondrej.profant
img: program/2022/moderni-radnice.jpg
intro: >
  Začleníme služby MČ Praha 8 i městských firem do Portálu Pražana a nabízet je v digitální formě. Uděláme vše pro to, aby MČ Praha 8 vystoupala ze současných spodních příček mezi ty nejtransparentnější městské části v Česku. Úřad má být pro lidi snadno dostupný. Občané musejí mít k dispozici dostatek informací, aby mohli politiky a úředníky kontrolovat. Zapojíme občany do rozhodování.

---

## Transparentní rozhodování 
- Zavedeme a budeme rozvíjet rozklikávací rozpočet CityVizor.
- Budeme trvat na jmenovitém hlasování členů Rady.
- Do vedení městských společností prosadíme odborníky na základě otevřených výběrových řízení.

## Partnerství úřadu s občany
- Obíhat mají data, nikoliv lidé – podpoříme zapojení služeb MČ Praha 8 do Portálu Pražana.
- Umožníme veřejné konzultace k významným krokům v územním rozvoji, a to jak elektronicky, tak korespondenčně. Na rozvoji MČ Praha 8 budeme dbát na názory obyvatel. 
- Umožníme elektronický a korespondenční ekvivalent interpelací.
- Umožníme účast veřejnosti na jednáních komisí a výborů.

## Lepší komunikace 
- MČ Praha 8 by měla mít jasnou komunikační značku – znak není logo. Uděláme soutěž o nový vizuální styl MČ Praha 8. 
- Vytvoříme nový moderní portál praha8.cz, kde budeme moci komunikovat s úřadem on-line.
- Na webu MČ Praha 8 zveřejníme aktuální stav klíčových strategických projektů.

## Občané mají právo rozhodovat
- Obnovíme participativní rozpočet – umožníme, aby část peněz rozdělovali obyvatelé MČ Praha 8 na projekty, které si sami navrhnou.
- Prosadíme veřejnou diskuzi o rozpočtu MČ Praha 8 před jeho schvalováním na zastupitelstvu.

## Odpovědné hospodaření
- Budeme trvat na otevřených a transparentních výběrových řízeních.
- Budeme hledat způsoby, jak získat další prostředky na investice.

