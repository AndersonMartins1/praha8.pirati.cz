---
title: Musíme myslet i na ty nejzranitelnější
campaignCategoryUid: 2022-komunalni
campaignGroupUid: volby-2022
uid: musime-myslet-i-na-ty-nejzranitelnejsi
order: 3
garant: ivo.slavka
img: program/2022/socialni-politika.jpg
intro: >
  Každý se může dostat do situace, kdy potřebuje pomoc či podporu druhých, ať už se to týká jeho samotného, nebo někoho z jeho blízkých. Zajistíme, aby lidé z naší městské části měli jistotu, že se mají kam obrátit a že se jim dostane podpory, jakou potřebují. 

---

## Podpoříme rodiny a sociální služby pro osoby potřebující péči
- Zajistíme rozvoj kontaktních center pro bydlení a sociální služby pro lidi, kteří je potřebují.
- Budeme dále rozvíjet systém sociálního bydlení. 
- Zajistíme, aby lidé měli jistotu, že se mají kam obrátit a že se jim dostane podpory, na kterou mají nárok. Prioritou bude rozvoj komunitní a terénní péče především v domácím prostředí, včetně všestranné podpory rodinných pečujících.
- Budeme podporovat všechny rodiny, které pro své členy představují jistotu péče, respektu a vzájemné podpory – rodiny vlastní i náhradní, s libovolným počtem dětí a bez ohledu na sexuální orientaci jejich členů nebo sociální status. 
- Podpoříme ohrožené rodiny a rodiny v krizi v náročných životních obdobích a situacích. 
- Maximálně podpoříme pěstouny a zájemce o náhradní rodinnou péči, aby žádné dítě nemuselo vyrůstat v ústavu. 
- Podpoříme rodiny, které pečují o svého hendikepovaného či nemocného člena – je to nejlepší a zároveň nejefektivnější způsob, jak se postarat o ty, kdo to potřebují.
- Podpoříme vznik osmičkového “senior taxi”.

