---
title: Buďme připraveni! bezpečnost nemůžeme podceňovat
campaignCategoryUid: 2022-komunalni
campaignGroupUid: volby-2022
uid: budme-pripraveni-bezpecnost-nemuzeme-podcenovat
order: 8
garant: jan.kolator
img: program/2022/bezpecnost.jpg
intro: >
  Každý by se měl v okolí svého bydliště cítit bezpečně. Místo zbytečné šikany nasměrujeme peníze a energii tam, kde jsou reálně potřeba. Abyste se nemuseli bát jít pěšky domů ani z posledního metra.

---

## Posílení programů prevence kriminality
- Zajistíme investice do programů prevence kriminality, je to výhodnější než následné represivní řešení.

## Nechceme se bát
- Chceme bezpečnější přestupní uzly Florenc, Palmovku a Kobylisy – zajistíme více strážníků v ulicích – zejména v blízkosti škol a dětských hřišť.
- Budeme pracovat s veřejným prostorem tak, aby se lidé v noci na území MČ Praha 8 cítili bezpečně – to může být ovlivněno například osvětlením, úpravou zeleně či pravidelnými kontrolami neobydlených staveb.
- S rozšířením stanovišť kamerového systému budeme i nadále souhlasit pouze v jasně odůvodněných případech a jen v nezbytně nutné míře. Naprosto odmítáme využívání funkcí automatizovaného rozpoznávání osob, neopodstatněné sledování pohybu konkrétních osob a vytváření profilů chování. 
- Nepodpoříme vznik metadonového centra na Florenci – to místo potřebuje spíš oživovat než ničit.

## Krizová připravenost
- Ve spolupráci s Magistrátem se chceme podílet na přípravě nového aktuálního krizového plánu metropole.
- Vážíme si práce dobrovolných hasičů a budeme podporovat jejich aktivity.

