---
title: Kultura pro všechny
campaignCategoryUid: 2022-komunalni
campaignGroupUid: volby-2022
uid: bkultura-pro-vsechny
order: 9
garant: karolina.gattermayerova
img: program/2022/kultura.jpg
intro: >
  Kultura je tady pro všechny. Naším cílem je co největší pestrost a dostupnost tvorby. Budeme podporovat nejen klasické, ale i alternativní umění po celé Praze 8.

---

## MČ Praha 8 má kulturní centra, jen je musí opravit 
- Podporujeme proměnu a oživení Löwitova mlýna v kulturní a společenské centrum Libně, a to včetně projektu Libeňské podzámčí.
- Připravíme se na to, že se po dokončení stavby nové radnice stane z Libeňského zámku kulturní centrum celopražského významu. Grabovu vilu nabídneme k užívání městským či celostátním institucím.
- Dlouhodobě uzavřený Palác Svět byl ikonickým kulturním centrem a zaslouží si, abychom bojovali za jeho dostavbu. Budeme se současným majitelem tvrdě vyjednávat, aby oprava Paláce proběhla v nejrychlejší možné době. Zasadíme se o to, aby jeho prostory byly následně nabídnuty nejrůznějším organizacím, moderní gastronomii a start-upům. 
- Součástí Libeňského světa by měla být kultura pro všechny věkové kategorie – od školáků až po seniory.
- Podpoříme vznik nové knihovny v oblasti Pentagonu (v okolí Nové Palmovky).

## Kultura ve veřejném (i on-line) prostoru
- Finančně podpoříme akce jako je Zažij Prahu 8 jinak či různá sousedská setkání.
- Velké parky si zaslouží pravidelné kulturní akce jako byly v minulosti United Islands na Invalidovně.
- Podpoříme vznik uměleckých soch na sídlištích a ve veřejném prostoru.
- Vytvoříme web pro přehlednou propagaci všech kulturních akcí na území MČ Praha 8.
- Podpoříme vznik nových art-muralů na místech, která se pro to hodí. 
- U zvelebených prostor metra v Kobylisích a na Ládví vzniknou venkovní galerie.
- Podpoříme i méně mainstreamové akce ve veřejném prostoru (například kurzy kreslení v Thomayerových sadech).

## Komunitní záležitosti
- Podpoříme vznik nových volnočasových aktivit pro děti, mládež i teenagery.
- Podpoříme vzdělávání seniorů, zvyšování počítačové gramotnosti.
- Zprostředkujeme kulturu těm, kteří si ji nemohou dovolit.
- Budeme pořádat sousedská setkávání jako jsou oslavy masopustu či Libeňská pouť, po vzoru Jiřáku vytvoříme farmářské trhy i na dalších místech MČ Praha 8.
- Podpoříme současné komunitní zahrady i vznik nových. Stejně tak budeme podporovat i zahrádkářské kolonie, které jsou součástí životů lidí v MČ Praha 8.
- Vytvoříme nová veřejná grilovací místa v parcích.

## Historie je součástí kultury
- Významným datům budeme věnovat pozornost, kterou si zaslouží. Historii propojíme s kulturou a edukací. 
