---
title: Zdravé životní prostředí je základem kvalitního života
campaignCategoryUid: 2022-komunalni
campaignGroupUid: volby-2022
uid: zdrave-zivotni-prostedi-je-zakladem-kvalitniho-zivota
order: 5
garant: tomas.marik
img: program/2022/zivotni-prostredi.jpg
intro: >
  Pražané mají žít v souladu s přírodou, ne proti ní bojovat. Uvědomujeme si zásadní roli Prahy v adaptaci na klimatickou změnu. Zdravé životní prostředí je základem pro to, aby se Pražanům dobře žilo. Budeme bojovat proti přehřívání města, znečišťování ovzduší,  světelnému smogu a hluku, který člověka nenechá v klidu spát. Praha by se měla stát moderním zeleným městem a oázou Evropy, plnou parků a vodních ploch, příjemným a vlahým místem k životu i v létě.

---

## Proti vedru více zeleně a vodních ploch
- Prosadíme výstavbu nových veřejných pítek a rozprašovačů na vhodných místech a v parcích.
- Zasadíme se o plnění klimatického plánu hlavního města na území MČ Praha 8.
- S hlavním městem budeme pracovat na vzniku nového parku Maniny.
- Vysázíme tisíce nových stromů a budeme o ně pečovat.
- Podpoříme jednotnou správu zelených ploch na Praze 8 v souladu s moderními a ekologickými zásadami. 

## Odpadu by mělo vznikat jen nejmenší nutné množství
- Místa pro kontejnery nemají být odpudivá, zajistíme zkultivování veřejného prostoru tam, kde jsou kontejnery.
- Podporujeme třídění odpadů, a to včetně bioodpadu. Podpoříme výstavbu kapacitnějších podzemních kontejnerů tam, kde to bude možné.
- Ve spolupráci s hlavním městem zajistíme větší efektivitu nakládání s odpady. 

## Boj se znečištěním
- Prosadíme optimalizaci vytápění v budovách v majetku MČ Praha 8.
- Podpoříme veřejné osvětlení osvětlující pouze chodníky a silnice.

## Udržitelnost
- Budeme rozvíjet a realizovat cíle Klimatického plánu Prahy.
- Budeme zalévat zeleň dešťovkou a vodou z Vltavy.
