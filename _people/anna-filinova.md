---
uid: anna.filinova
name: Anna Filínová
titles:
  before: Bc.
category:
  - clenove
img: people/anna-filinova-2018.jpg
heroImg: posts/praha8-zvysky.png
profession: projektová manažerka
partyUid: pirati
description: členka MS Praha 8
teamDescription:
mail:
  - anna.filinova@pirati.cz
profiles:
 odmeny: https://nalodeni.pirati.cz/odmeny/anna.filinova
funkce:
---

Anna Filínová pochází z Mostu a od roku 2006 žije v Praze.

Vystudovala bakalářský stupeň Fakulty managementu Vysoké školy ekonomické v Jindřichově Hradci. Při studiu se věnovala oblasti kvality a financování sociálních služeb pro seniory. Zajímá se problematikou fungování seniorů v dnešním internetovém světa. V současné době koordinuje vzdělávací program, jehož cílem je zapojit seniory do vytváření otevřené webové encyklopedie.

Podílela se na projektech a konferencích pro podporu české i mezinárodní internetové komunity. Vytvořila výukové centrum pro vzdělávání v oblasti internetových techonologií. Organizovala soutěž pro mladé programátory v open source.

Realizovala projekt ReStart Česko, jehož cílem bylo podpořit vznik online projektů, které mohou přinést společenskou změnu.

Koordinovala kampaň čerčanského hospice, která měla upozornit na možnosti důstojného konce života.

Má ráda divadlo, hudbu a knihy. Rok žila v nizozemském Amsterdamu, kde pomáhala místnímu hudebnímu labelu. Také se zde podílela na festivalu krátkých filmů, který pak několik let realizovala i v Praze.

Zajímá se o životní prostředí i o možnosti využití veřejného prostoru. Bojuje za opravu obrovské neudržované zdi pod Proseckými skalami, aby byla následně využita jako plátno a namaloval se zde obraz inspirovaný libeňským dekadentním umělcem Karlem Hlaváčkem.

Po komunálních volbách 2018 byla zvolena zastupitelkou a následně i členkou komise pro sociální věci, seniory a národnostní menšiny. V lednu 2022 na obě funkce rezignovala ze zdravotních důvodů. 
