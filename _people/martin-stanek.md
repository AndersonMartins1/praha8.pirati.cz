---
uid: martin.stanek
name: Martin Staněk
titles:
  before: Mgr.
  after: Ph.D.
category:  
  - pms
ordpms: 1
description: zastupitel, předseda
img: people/martin-stanek.jpg 
mail:
 -  martin.stanek@pirati.cz
---


Martin Staněk (* 1983) je předsedou místního sdružení Praha 8 - v této městské části je také zastupitelem a členem Komise pro kulturu a volný čas.

V rámci pirátských aktivit je jeho hlavním cílem otevřená a důvěryhodná veřejná správa. Má za to, že jedině zapojením větší části společnosti do rozhodování o věcech veřejných lze zlepšit její životní úroveň. Proto s Piráty aktivně zveřejňuje a šíří informace z veřejné správy a snaží se jí změnit tak, aby se zájemci mohli bez zbytečných překážek zapojit do rozhodování o věcech veřejných, nebo o nich alespoň byli dobře informováni.

Ve veřejné funkci tak přiměl radnici ke zveřejnění plánu kulturních akcí vč. nákladů, zveřejnění výsledků grantového řízení nebo prostě šíření informace o programu chystaného zasedání Zastupitelstva (když to bohužel neudělá Rada nebo Starosta…).
Jako předseda místního sdružení Piráti Praha 8 dbá na to, aby byly zveřejňovány zápisy ze schůzek místního sdružení, zápisy Pirátů vč. jmenného hlasování z jednání Komisí Rady a Výborů Zastupitelstva MČP8 nebo veřejné události a kontaktní osoby místního sdružení ve veřejném kalendáři.
Pod pirátskou vlajkou působil v roce 2018 jako lektor na kurzech práce s počítačem a internetem pro seniory.

V profesionálním životě se na Geofyzikálním ústavu AV ČR věnuje výzkumu a popularizaci věd o Zemi a zajišťuje chod laboratoří. Zabývá se především stavbou hornin a experimentálním měřením jejich fyzikálních vlastností. Například sleduje, jaký vliv mají trhliny v hornině na její propustnost a jaký to má význam pro hlubinné úložiště radioaktivního odpadu nebo pro čerpání tepelné energie ze Země.
Volný čas rád tráví volejbalem, florbalem, hrou na piano a filozofováním s kamarády :-)
