---
uid: martin.sterba
name: Martin Štěrba
titles:
  before: Mgr.
category: 
  - pms
  - kontaktni_osoba
ordpms: 2
img: people/martin-sterba.jpg  
description: 1. místopředseda MS Praha 8, místopředseda redakční rady časopisu Osmička, poradce primátora hl. města Prahy
mob: 732 408 769
mail: 
  - martin.sterba@pirati.cz 
profiles:
  facebook: 		https://www.facebook.com/sterbamartin
  twitter: 		  https://twitter.com/sterbamartin
  linkedin:     https://linkedin.com/in/sterbamartin/
  instagram:		https://www.instagram.com/sterbamartin__
  web:          http://www.sterba.eu
---


Martin Štěrba se narodil v roce 1987 v Plzni a do Prahy se finálně přestěhoval v roce 2013. Vystudoval pedagogickou fakultu ZČU v Plzni (obor informatika se zaměřením na vzdělávání) a Univerzitu J.A. Komenského v Praze (obor sociální a mediální komunikace). Pracoval ve velkých mediálních domech (TV Nova, Empressa Media, Economia, Seznam.cz), na „volné noze“, a má zkušenosti i z neziskového sektoru. [Momentálně pracuje](https://linkedin.com/in/sterbamartin/) pracuje jako manažer on-line komunikace, a je poradcem primátora hlavního města Prahy Zdeňka Hřiba.

**Za Piráty byl nominován koncem listopadu 2018 do [redakční rady magazínu Osmička](https://m.praha8.cz/Komise-Redakcni-rada-casopisu-Osmicka-2018-2022.html), který vydává MČ Praha 8, následně byl zvolen jejím místopředsedou.** Snaží se nastavit transparentní komunikaci v rámci redakční rady a dodržování jednacího řádu. Kromě toho studuje materiály do rady i zastupitelstva, bedlivě sleduje činnost koalice, a sdílí hlavní témata s občany MČ Praha 8. Počátkem července 2020 se dostal do křížku se zastupitelem za ANO Matějem Fichtnerem, který na něj [podal trestní oznámení](https://praha8.pirati.cz/aktuality/blesk-na-pirata-z-prahy8-miri-trestni-oznameni.html) za pomluvu kvůli [pravdivém článku o jeho politické trafice](https://praha8.pirati.cz/aktuality/trafika-pro-fichtnera.html).

**Registrovaným příznivcem Pirátů je od března 2018, členem strany potom od prosince 2018. Od 23. 1. 2019 je prvním místopředsedou MS Praha 8.**

Celý svůj profesní život se věnuje médiím a komunikaci. V minulosti pracoval jako píšící redaktor v deníku Metro a také jako televizní reportér pro TV Nova. Od roku 2013 se věnuje komunikaci a marketingu na sociálních sítích – vedl sociální sítě TV Barrandov, byl webeditorem týdeníku Marketing&Media, vedl sociální sítě internetové televize Stream.cz, spolurozjížděl MALL.TV, spolupracoval na kampaních pro Adidas či Škoda Auto, a také sepsal řadu analýz a doporučení v oblasti komunikace a sociálních médií.

Ve volném čase má rád knihy, filmy, hudbu, sociální sítě, cestování do neznáma, sezení na Náplavce, jízdu vlakem a festivaly. Od svých dvanácti let je skautem a je ředitelem skautského projektu [Svojsíkův sen](http://www.svojsikuvsen.cz), který se s heslem „Budoucnost začíná nyní“ dívá do let příštích. Dlouhá léta také z pozice šéfa komunikace a a fundraisingu organizoval festival Obrok.

**Ve skautu se naučil, že od rozdělané práce se neodchází, proto se nikdy nespokojí s polovičním výsledkem.** A toho se chce chtěl držet i v činnosti pro Pirátskou stranu. K Pirátům ho přivedl fakt, že to – co se děje v našem státě – je už prostě přes čáru.
