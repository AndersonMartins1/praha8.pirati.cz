---
uid: jan.horn
name: Jan Horn
category:
img: people/jan-horn.jpg
heroImg: posts/praha8-zvysky.png
profession: umělecký kovář a učitel
partyUid: bezpp
description: podporovatel
teamDescription:
mail:
  - jan.horn@pirati.cz
profiles:
  facebook: https://www.facebook.com/jan.m.horn
funkce:
---

**Jan Horn** má dlouhodobý zájem o lokální komunální politiku Prahy 8. Vyhovuje mu přímý kontakt s občany a zaměřuje se především na problémy "obyčejného člověka" a sociálně slabších skupin.

Narozen v dubnu roku 1979 v Praze. Vystudoval nejprve SŠ s ekonomickým zaměřením, následně uměleckořemeslnou školu se specializací umělecký kovář a zámečník. Vlastní firmu na zákazkovou kovovýrobu, které se aktivně věnuje dodnes. Ve volném čase působí jako přednášející, vedoucí workshopů a copywriter. Má bohaté zkušenosti ze světa obchodu, marketingu a vývoje. V lednu roku 2020 mu vyšla [první kniha u nakladatelství Straky na vrbě](https://www.databazeknih.cz/knihy/valard-valard-aamp-vejce-na-draka-416969).

**Oblasti zájmu v rámci samosprávy:** Životní prostředí, kultura, školství.

>Chtěl bych přispět svým dílem k tomu, abychom svým dětem mohli předat městskou část takovou, že se za ni a za sebe nebudu muset stydět. Z našich programových bodů je mi nejbližší kultura a památková péče. Rád bych, abychom v této oblasti současný chaotický systém nahodilých akcí a nekoncepčních kroků nahradili systematickou a kvalifikovanou prací a byly plnohodnotně reprezováni a reprezentativní. Chci se zasadit o to, aby historický odkaz Prahy 8 byl atraktivní a vyhledávaný mládeží a aby naši senioři byli vždy a zdarma vítáni na všech akcích pořádaných MČ. Mým přáním a vizí je, aby Praha 8 byla vnímána jako moudrá žena v nejlepším věku, hodná zájmu a pozoronosti. Nikoli jako smetiště, jak k tomu dochází nyní. Má vize je běh na dlouhou trať a jistě ji nebudu naplňovat sám a bez vaší podpory.

>Představuji si Prahu 8 jako funkční celek, tvořený unikátním charakterem jednotlivých částí. Např.: progresivní a moderní Karlín, tradiční a historická Libeň, sousedské a přátelské Bohnice... Ulice čisté, parky bezpečné, služby funkční. Přál bych si městskou část, kde občan cítí, že zastupitelé jsou jeho hlas v samosprávě, a kde se lidé rádi podílí na chodu a rozvoji svého sousedství.

Politicky se angažuje v MS na Praze 8, kde se dlouhodobě zapojuje do veřejně prospěšných projektů a akcí. V roce 2021 byl zvolen místopředsedou PMS na Praze 8.

**Příklady občanské aktivity pod pirátskou vlajkou**

- **Klokánek Chabařovická” (2020)** - kvůli administrativním obstrukcím v průběhu COVID situace zůstaly děti v péči Klokánku bez peněz a podpory. Připojil se se k občanské iniciativě a pomohl s penězi, nákupem potravin i dopravou.

- **Vakcinace seniorů (2021)** - když na počátku vakcinačních výzev vládl chaos ve výdeji vakcín vhodným věkovým skupinám, došlo k tomu, že jedno pracoviště mělo k dispozici několik desítek vakcín, které nebylo komu vydat, a hrozilo, že budou skartovány. Ve spolupráci s Annou Filínovou a dalšími se mu podařilo na toto pracoviště dopravit osmičkové seniory a všechny rozmrazené vakcíny využít pro potřebné.

- **Elsnicovo náměstí” (2020)** - když vznikla občanská iniciativa, jejímž cílem bylo osadit a zkrášlit obří květináče na Elsnicově náměstí, chyběla spousta úrodné zeminy a její doprava. Obojí zajistil.

- **Akce H (2018)** - jednalo se o první větší pirátskou akci ve veřejném prostoru. [S louží v Pivovarnické ulici](https://praha8.pirati.cz/aktuality/louze-v-pivovarnicke.html) si dlouho nikdo nevěděl rady, tak jsme jí odstranili sami. 

- **Čistý Rohan (2021)** - Nedávná akce, kdy jsme [vyslyšeli stížnosti občanů na katastrofální stav Rohanského poloostrova](https://praha8.pirati.cz/aktuality/kdyz-to-neudelala-mestska-cast-vycistili-jsme-rohansky-ostrov-od-neporadku-sami.html). Společně s Martinem Štěrbou jsme zajistili součinnost občanů a Magistrátu hlavního města Prahy a výsledkem byla akce s obřím virálním dosahem. O prospěchu této akce IMHO svědčí i fakt, že jen toxického biologického materiálu (stříkačky a léky) jsme řádně zlikvidovali téměř 10 kilogramů! 

- **[Přístavní schody (2021)](https://praha8.pirati.cz/aktuality/dobra-vec-se-podarila-v-karline-uz-si-snad-nikdo-na-schodech-nohu-nezlomi.html)** - Opět se jednalo o reakci na stížnosti občanů a opět se akce vydařila. Celá akce byla naplánována a realizována během 48 hodin.

- **Radniční autovrak (2018)** - Podhradí Libeňského Zámečku několik let hyzdil autovrak, který už hrozil průsakem chemikálií do Rokytky, a úřední postup nedokázal situaci efektivně řešit. Honza dokázal, že i při dodržení všech legislativních nároků to lze. 

- **Vrak u Magistrátu na Mariánském náměstí (2019)** - Youtuber MikeJePán se snažil zesměšnit nové vedení magistrátu za Zdeňka Hřiba tím, že vystavil svůj takzvaný “neodstranitelný” reklamní autovrak před budovu Nové Radnice. Honza napomohl účinnému a legislativně čistému řešení, akci překazil a přispěl tak k okamžitému odstranění vraku.
